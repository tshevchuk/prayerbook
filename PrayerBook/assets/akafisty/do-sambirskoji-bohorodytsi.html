Кондак 1
Непереможній Владичиці Богородиці перед її чудотворною Самбірською іконою співаємо оцю подячну пісню. А Ти, царице наша й покровителько, захисти нас від усякого лиха, бо кличемо:
Радуйся, всепітая Мати Христа Господа!

Ікос 1
Ангелів і людей Владичице, Богородице пренепорочная, перед Самбірським пресвітлим і предивним Твоїм образом молимося Богові всемогутньому, а Тобі, всепітая Мати, кличемо:
Радуйся, Діво Маріє пренепорочная, 
Радуйся,  царице,  Пречистая  Мати Спасителя,
Радуйся, Богородице преблагодатная, 
Радуйся, всесвята грішного люду заступнице,
Радуйся, Матінко наша предобрая,
Радуйся, пренебесная радосте,   
Радуйся, людства надіє пресвітлая, 
Радуйся, знищення засуду вічного, 
Радуйся, тайно над тайнами, 
Радуйся, диво предивнеє, 
Радуйся, Мати любові безсмертної, 
Радуйся, за душі наші молільнице, 
Радуйся, всепітая Мати Христа Господа!

Кондак 2
Бачачи сльози пречистії на іконі Твоїй, о царице небесная, люди побожні до церкви її перенесли врочисто, співаючи Господеві: Алилуя!

Ікос 2
Тайна незбагненная людям явилась у Самборі, бо ж сльози в очах пречудесних Твоїх, Богородице, все відновлялися, а люди недужії, що до ікони з молінням приходили, благодаттю Господньою зцілялися дивно, з подякою кличучи:
Радуйся, Мати святая, в образі ясному,
Радуйся, грішних людей неустанная помоче,
Радуйся, зцілення недуг наших і немочей,
Радуйся, в скорботах й терпіннях потіхо єдиная,
Радуйся, бездонна кринице милосердя Господнього,
Радуйся, благодаті скарбнице безмежная,
Радуйся, незліченних гріхів наших прощення,
Радуйся, спасения народу невдячного,
Радуйся, пречистеє джерело милості,
Радуйся, світу прибіжище,
Радуйся, дарів Божих подателько,
Радуйся, пречудеснеє людей з Богом примирення,
Радуйся, всепітая Мати Христа Господа!

Кондак З
Сила Всевишнього діє в іконі Твоїй, благодатная, тож ми з упованням і вірою за поміччю до неї вдаємося, співаючи Господеві: Алилуя!

Ікос З
Маючи прикладів безліч предивних ізцілень, Богом дарованих через Самбірський образ Твій, о Богомати, безнастанно Творцеві ми дяку за Тебе співаєм, Владичице, а Тобі кличемо:
Радуйся, зоре преясная землі Вкраїнської, 
Радуйся, нашого краю покрове і захисте, 
Радуйся, обителе світла предвічного, 
Радуйся, душ наших спасителько, 
Радуйся, людей немічних кріпосте, 
Радуйся, віри святої утвердження, 
Радуйся, гріхів претяжких очищення, 
Радуйся, неба з землею поєднання, 
Радуйся, всесильная нашого роду заступнице,
Радуйся, всемилостивая наша пораднице, 
Радуйся, тілесних недуг наших ізцілення, 
Радуйся, всіх вірних освячення, 
Радуйся, всепітая Мати Христа Господа!

Кондак 4
Бурею пристрастей охоплені, гинемо в гордині своїй ми, нещаснії, тож навчи нас смирення, Владичице, щоб могли ми співати Господеві: Алилуя!

Ікос 4
Почуй молитви наші, преблагая Мати, їх Богу Синові у руки передай, бо ж перед образом предивним молимось і кличемо Тобі:
Радуйся, всеблагословенная Діво Пречистая,
Радуйся,  бо Ти  породила  нам  Бога Предвічного,
Радуйся, бо Творця Свого Ти як Сина леліяла,
Радуйся, бо воплочена Божа премудрість до Тебе горнулася,
Радуйся,  бо руки Твої обняли  неосяжного,
Радуйся, бо Ти до лона тулила безмежного,
Радуйся, бо в очі дивилась Ти вічності, 
Радуйся,  бо  Слово  Боже  в  одежу тілесну Тобою вдягнулося,
Радуйся, бо Ти вища від неба найвищого, 
Радуйся, осново землі непохитная, 
Радуйся, глибино незбагненная, 
Радуйся, висото невимовная, 
Радуйся, всепітая Мати Христа Господа!

Кондак 5
Богопровідною зіркою сяєш Ти нам, приснодіво Владичице, перед ікону Твою чудотворну приходимо, мир бо Христовий Господь через неї дарує нам. Ми ж вдячно співаєм Йому: Алилуя!

Ікос 5
Коли бачимо, о Богородице, дивні ізцілен-ня, які Бог через образ Твій щедро дарує всім ревним молільникам, серцем палаємо, прагнем життям Христу Богові дякувать. Тобі ж, Мати Пречистая, кличемо:
Радуйся, всесвятая вседіво Владичице, 
Радуйся, пристане тихая всіх, гнаних бурями,
Радуйся, вгамування печалей і пристрастей,
Радуйся, обителе миру Христового, 
Радуйся, затишку в морі бурхливому, 
Радуйся, заспокоєння змучених, 
Радуйся, відпочинку всіх втомлених, 
Радуйся, засмучених світлая радосте, 
Радуйся, єлеє на рани гріховнії, 
Радуйся, джерело із водою цілющою, 
Радуйся, погубо вогню пекельного, 
Радуйся,  мосте,  що  веде до життя вічного,
Радуйся, всепітая Мати Христа Господа!

Кондак 6
Здійснились пророцтва усі у рожденні Твоїм, всесвятая. Радіє Ісая Тобою, ликує Давид-псалмопівець, із ними і ми вдячно пісню Творцеві співаєм: Алилуя!

Ікос 6
Освітило душ наших пітьму предковічнеє світло, ми у Сині Твоєму, Пречиста, всесильного Бога пізнали, що зволив із Тебе людиною стати, нам рай повернути. Тож Тобі, Богородиці істинній, всі ми співаємо: 
Радуйся, Богородице преблагодатная, 
Радуйся, неневісная Мати Пречистая, 
Радуйся, квіте нев'янучий, 
Радуйся, світу спасеніє, 
Радуйся, печате пророків предивная, 
Радуйся, купино неопалимая, 
Радуйся, всеблага Мати Спасителя, 
Радуйся,  щедролюбивого  Бога Ро-дителько,
Радуйся, Божественної слави світиль-ниче,
Радуйся, носителько сяйва небесного, 
Радуйся, безначального Слова Божого втілення,
Радуйся, утвердження життя вічного, 
Радуйся, всепітая Мати Христа Господа!

Кондак 7
Маючи віру, що завжди молитви Ти наші приймаєш, Пречистая. До чудотворної ікони усі поспішаємо, щоб перед образом ясним Твоїм, о Владичице, Богові вдячно закликати: Алилуя!

Ікос 7
Новий дивний твір показав нам Творець, всеблагая, коли чудотворний Твій Самбірський образ заплакав сльозами. З жахом дивилися люди, як плаче Пречиста, і кликали:
Радуйся, Мати предвічної радості,
Радуйся, бо сльози Твої - то молитва пречистая,
Радуйся, бо моління Твоє Бог завжди вислуховує,
Радуйся, бо в сльозах Твоїх наша радість захована,
Радуйся, бо плачем Своїм Ти кличеш людей до навернення,
Радуйся, бо сльози Твої закликають покаятись,
Радуйся, бо сльозами пречистими серця кам'яні сокрушаються,
Радуйся, бо сльозами кровавими блудні сини навертаються,
Радуйся, бо сльози Твої обмивають гріхи якнайтяжчії,
Радуйся, бо плач Твій вимолює злочинів прощення,
Радуйся, бо кожна сльоза Твоя - перла безцінная,
Радуйся, бо в найменшій сльозині Твоїй - благодать пребезмежная,
Радуйся, всепітая Мати Христа Господа!

Кондак 8
Побачивши сльози кроваві на іконі Твоїй, благодатна, над життям своїм враз призадумались люди; беззаконня свої, і упадки, й прогрішення вздрівши, в покаянні закликали Спасе, Тобі: Алилуя!

Ікос 8
Увесь був на землі, та неначе на небо піднявся народ прикарпатський, коли дзвони врочисто звістили благую новину, що чудотворним і плачучим визнано образ Пречистої в Самбірськіи церкві,  і всі заспівали:
Радуйся, найсвятіша небесна царице, 
Радуйся, у церкві Самбора древнього, 
Радуйся, наша всесильна захиснице, 
Радуйся, у чудотворній іконі прославлена, 
Радуйся, наймилосердніша Мати землі Української,
Радуйся, уповання народу убогого, 
Радуйся, покровителько скривджених, 
Радуйся, заступнице всіх обездолених, 
Радуйся, пісні Тобі серцем співаємо, 
Радуйся, Тобі із надією кличемо, 
Радуйся, і покрий нас покровом своїм, 
Радуйся, і спаси нас, Владичице! 
Радуйся, всепітая Мати Христа Господа!

Кондак 9
Усі ангельські сили похвальную пісню співають Тобі, приснодіво Маріє, усяке розумне створіння Тебе прославляє. І ми, многогрішні, на образ Твій Самбірський дивлячись, вдячно співаєм Христу: Алилуя!

Ікос 9
Бачимо, що промовці велемовні, як риби, німіють, бо збагнути не можуть, як Ти, Богомати, предивную радість сльозами Своїми даруєш усім, хто взиває до Тебе:
Радуйся, Владичице наша пребла-годатная,
Радуйся, всестрадальная Мати Спасителя,
Радуйся, сліз Царице всесильная,
Радуйся, із роду в рід Благословенная,
Радуйся, бо Ти наші сльози Своїми сльозами осушуєш,
Радуйся, бо Тобою ми в радість вдягаємося,
Радуйся, бо все людське горе Ти на Себе приймаєш,
Радуйся, бо біди людськії Ти топиш у морі любові,
Радуйся, бо нам Ти даруєш веселість небесную,
Радуйся, бо для нас Ти випрошуєш сльози очищення,
Радуйся, бо наші моління приносиш Ти Господу,
Радуйся, бо оживляєш Ти убитих пристрастями,
Радуйся, всепітая Мати Христа Господа!

Кондак 10
Світ спасти бажаючи, Божеє Слово предвічнеє Тобою в людину вдягнулося, Бог усесильний нам Дитятком Твоїм об'явився, пренепорочная Мати. Чудо чудес подивляючи, кличем Христу: Алилуя!

Ікос 10
Захист надійний отримали ми в чудотворній іконі Твоїй, приснодіво: кожен бо, хто перед нею із вірою щиро до Бога звертається, потіху і поміч отримує, і кличе до Тебе: 
Радуйся, всесвята Богородице Діво, 
Радуйся, бо явила Ти нам світло істинне, 
Радуйся, всіх християн упованіє, 
Радуйся, безнадійних надійная помоче, 
Радуйся, бо маєш Ти силу непереможную, 
Радуйся,   визволителько  від  біди  і печалі,
Радуйся, Мати благая Владики предоброго,
Радуйся, єдина чистая і благословенная,
Радуйся і випроси в Бога великої милості, 
Радуйся і благодать вилий на душі заблукані,
Радуйся і простри необоримую руку Свою,
Радуйся й окаяннії душі наші спаси, 
Радуйся, всепітая Мати Христа Господа!

Кондак 11
Пісня найкраща не оспіває ікони Твоєї предивної, о благодатна. Тож ми, із захопленням лик Твій святий споглядаючи, вдячно співаєм Творцеві хвалу: Алилуя!

Ікос 11
Світлопромінним світильником став для людей чудотворний Твій образ, о Мати Пречиста. Тож до Самбора йдуть богомольці перед ним Господеві вклонитись, а Тобі, Богородице, кличуть:
Радуйся, Мати улюблена Господа нашого,
Радуйся, рідного краю освячення, 
Радуйся, Тобі, Діво, ми завжди співаємо, 
Радуйся, до Твого образу пречудесного кличемо,
Радуйся, вселенної дивная радосте, 
Радуйся, повсякчас Тобі кличуть всі ангели,
Радуйся, земля Тебе ніжно оспівує, 
Радуйся, Тобі вся природа вклоняється, 
Радуйся, Ти бо небесною радістю серця наші сповнюєш,
Радуйся, Ти бо гріховну печаль розсіюєш, 
Радуйся, наднебесна пречистая світлосте, 
Радуйся, людської природи обоження, 
Радуйся, всепітая Мати Христа Господа!

Кондак 12
Благодать виливає Господь на людей Твоїм образом дивним, о Мати всехвальная, тож прибігаємо завжди до нього з надією і співаємо Господеві: Алилуя!

Ікос 12
Оспівуючи Тебе в чудотворній іконі Твоїй, приснодіво, Творця прославляємо ми і смиренно благаєм: молитвами Богородиці, Спасе, наш край збережи, щоб, любов'ю об'єднані, Тобі ми завжди поклонялися в Дусі та істині, а Твоїй Матері Пресвятій кликали:
Радуйся, препрославлена наша Владичице,
Радуйся, бо з Тебе засяяло нам сонце пресвітлеє,
Радуйся, бо Тобою переможена темрява вражая,
Радуйся, бо стоптала Ти змія прелютого,
Радуйся, бо Сином Твоїм сила смертная знищена,
Радуйся, бо породила Ти Пасху священную,
Радуйся, бо Тобою нам небо всміхається,
Радуйся, бо Тобою земля благословиться,
Радуйся, бо Твоєю молитвою ми любов'ю з'єднаємося,
Радуйся, бо благанням Твоїм мир Христовий здобудемо,
Радуйся, бо з Тобою все зло переможемо,
Радуйся, бо з Тобою ввійдем в життя вічнеє,
Радуйся, всепітая Мати Христа Господа!

Кондак 13
О всепітая Мати, що просіяла в чудотворній Самбірській іконі, прийми нинішнє моління наше і рятуй нас від усякої напасті, та спаси усіх, що Господеві кличуть: Алилуя!

* * *

Молитва
Преблагодатная Богородице Діво, Владичице наша й Заступнице! Перед Твоїм Самбірським чудотворним і плачучим образом молимося, Пресвятая, і кличемо: вислухай нас, о всепітая Мати, і донеси наше моління Синові Твоєму - Христу Богові нашому, щоб простив нам гріхи наші премногії, нас в любові з'єднав, щоб могли ми єдиним серцем і єдиними устами Триєдиному Богу молитись у Дусі і в істині, нині, і повсякчас, і на віки віків. 
Амінь

Тропар, глас 4
Днесь, христолюбці, всі разом зберімося прославляти всепіту Владичицю -Богородицю премилосердную, припадімо до образу дивного, що у Самборі-місті прославився, і просімо великої милості: щоб спаслись душі наші!

Величання
Величаємо Тебе, Пресвятая Діво, Богом вибрана отроковице, і почитаєм образ Твій святий, ним бо виточуєш зцілення всім, хто приходить із вірою.
Інший тропар, глас 4
Прийдіте, вірнії, руками заплещемо, подякуймо Богові голосом радості, знову бо сяє нам лик ясний Владичиці в Самбірській іконі, що дивно віднайдена, чудотворная вона і плачуча, і через неї подає нам Господь великую милість.

* * *

Молитва
О благодатная богоблаженна Царице-Владичице, в руках Ти тримаєш воплочену мудрість і силу Всевишнього, Ти ніжно голубиш і пестиш любов пребезмежную, Ти маєш сміливість велику до Спаса і Господа, моли ж і благай Свого Сина, о Мати всехвальная, щоб єдність нам дав, сокрушив нам серця скам'янілії. Як чудом Твій образ преясний ураз був віднайдений, нехай так віднайдемо давню пречистую віру батьківськую, щоби собором єдиним молились ми Богові, славу Йому возсилали, Тебе ж, Богородице, величали достойно як Божую Матір і нашу Владичицю, нині, завжди, і на вічнії віки. 
Амінь

Хто Тебе не ублажить, Пресвятая Діво? Хто ж не оспіває Твого пречистого Рождения? Син бо єдинородний, що від Отця возсіяв одвічно, Він же від Тебе, чистої, вийшов, несказанно вопло-тившися; за природою Бог, задля нас за природою став чоловіком, не на дві Він особи розділяється, але у двох природах незлитно пізнається. Його моли, чистая, всеблаженная, щоб помилувані були душі наші.

Догматик, глас 6
А Марія сказала до ангела: «Як же воно станеться, коли Я не знаю мужа?» Ангел, відповідаючи, сказав їй: «Дух Святий зійде на Тебе і сила Всевишнього Тебе отінить; тому й святе, що народиться, назветься Син Божий. Ось Твоя родичка Єлисавета — вона також у своїй старості зачала сина, й оце шостий місяць тій, що її звуть неплідною; нічого бо немає неможливого в Бога». Тоді Марія сказала: «Ось Я Господня слугиня: нехай зо мною станеться по твоєму слову!» Й ангел відійшов від Неї.
Лк. 1, 34-38

* * *

Молитва
Тобою радується, благодатна, всякая твар, ангельський собор і чоловічеський рід, освященний храме і раю словесний, дівства похвало. Від Тебе Бог воплотився і Дитятком став предвічний Бог наш. Лоно бо Твоє престолом сотворив і утробу Твою просторішою небес учинив. Тобою радується, благодатная, всякая твар, слава Тобі.
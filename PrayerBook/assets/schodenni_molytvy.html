<!DOCTYPE html PUBLIC "-//W3C//DTD HTML 4.01//EN">
<html>
<head>
<meta http-equiv="Content-Type" content="text/html; charset=utf-8">
<style type="text/css">
p.title{
  text-align:center;
  font-weight: bolder;
}
p{
}
</style>
</head>
<body>
<p>В ім’я Отця, і Сина, і Святого Духа. Амінь. (З р.).<br>Молитвами святих Отців наших, Господи, Ісусе Христе, Боже наш, помилуй нас.<br>Амінь.<br>Слава Тобі, Боже наш, слава Тобі.</p>
<p class="title">Молитва до Святого Духа</p>
<p>Царю небесний, утішителю, Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, Благий, душі наші.</p>
<p class="title">Трисвяте</p>
<p>Святий Боже, святий Кріпкий, святий Безсмертний, помилуй нас (З р.).</p>
<p class="title">Славослов’я</p>
<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>
<p class="title">Молитва до Пресвятої Тройці</p>
<p>Пресвята Тройце, помилуй нас; Господи, очисти гріхи наші; Владико, прости беззаконня наші; Святий, завітай і зціли немочі наші імени Tвого ради.<br>Господи, помилуй (3 р.).<br>Слава Отцю, і Сину, і Святому Духові, i нині і повсякчас, і на віки вічні. Амінь.</p>
<p class="title">Господня молитва</p>
<p>Отче наш, що єси на небесах, нехай святиться Ім’я Твоє, нехай прийде Царство Твоє, нехай буде воля Твоя, як на небі, так і на землі. Хліб наш насущний дай нам сьогодні, і прости нам провини наші, як і ми прощаємо винуватцям нашим, і не введи нас у спокусу, але визволи нас від лукавого.<br>Бо твоє є царство, і сила, і слава, Отця, і Сина, і Святого Духа, нині і повсякчас, і на віки вічні. Амінь.<br>Господи, помилуй (12 р.).<br>Слава Отцю, і Сину, і Святому Духові, i нині, і повсякчас, і на віки вічні. Амінь.</p>
<p class="title">Поклін Ісусові Христові</p>
<p>Прийдіте, поклонімся Цареві нашому Богу.<br>Прийдіте, поклонімся Христові, Цареві нашому Богу.<br>Прийдіте, поклонімся і припадім до самого Господа Ісуса Христа, Царя і Бога нашого.</p>
<p class="title">Псалом 50</p>
<p>Помилуй мене, Боже, з великої милости твоєї,<br>і багатством щедрот твоїх очисти мене з беззаконня мого.<br>Обмий мене повнотою з беззаконня мого,<br>і від гріха мого очисти мене.<br>Бо беззаконня моє я знаю,<br>і гріх мій є завжди передо мною.<br>Проти тебе єдиного я згрішив<br>і перед тобою зло вчинив;<br>То й правий ти в словах твоїх<br>і переможеш, коли будеш судити.<br>Це бо в беззаконнях я зачатий,<br>і в гріхах породила мене мати моя.<br>Це бо істину полюбив єси,<br>невідоме й таємне мудрости своєї явив ти мені.<br>Окропи мене іссопом, і очищуся,<br>обмий мене, і стану біліший від снігу.<br>Дай мені відчути радість і веселість,<br>зрадіють кості сокрушені.<br>Відверни лице твоє від гріхів моїх,<br>і всі беззаконня мої очисти.<br>Серце чисте створи в мені, Боже,<br>і духа правого обнови в нутрі моєму.<br>Не відкинь мене від лиця твого,<br>і Духа твого Святого не відійми від мене.<br>Поверни мені радість спасіння твого,<br>і духом владичним утверди мене.<br>Вкажу беззаконним дороги твої,<br>і нечестиві до тебе навернуться.<br>Визволь мене від вини крови, Боже, Боже спасіння мого,<br>і язик мій радісно прославить справедливість твою.<br>Господи, губи мої відкрий,<br>і уста мої сповістять хвалу твою.<br>Бо якби ти жертви захотів, дав би я, та всепалення не миле тобі.<br>Жертва Богові – дух сокрушений,<br>серцем сокрушеним і смиренним Бог не погордить.<br>Ущаслив, Господи, благоволінням твоїм Сіон,<br>і нехай відбудуються стіни єрусалимські.<br>Тоді вподобаєш собі жертву правди, приношення і всепалення;<br>тоді покладуть на вівтар твій тельців.</p>
<p class="title">Символ віри</p>
<p>Вірую в єдиного Бога Отця, Вседержителя, творця неба і землі, і всього видимого і невидимого.<br>І в єдиного Господа Ісуса Христа, Сина Божого, єдинородного, від Отця родженого перед усіма віками.<br>Світло від світла, Бога істинного від Бога істинного, родженого, несотвореного, єдиносущного з Отцем, що через Нього все сталося.<br>Він задля нас людей і нашого ради спасіння зійшов із небес, і воплотився з Духа Святого і Марії Діви, і став чоловіком.<br>І був розп’ятий за нас за Понтія Пилата, і страждав, і був похований.<br>І воскрес у третій день, згідно з Писанням.<br>І вознісся на небо, і сидить праворуч Отця.<br>І вдруге прийде зі славою судити живих і мертвих, а Його царству не буде кінця.<br>І в Духа Святого, Господа животворящого, що від Отця і Сина ісходить, що з<br>Отцем і Сином рівнопокланяємий і рівнославимий, що говорив через пророків.<br>В єдину, святу, соборну й апостольську Церкву.<br>Ісповідую одне хрещення на відпущення гріхів.<br>Очікую воскресіння мертвих і життя майбутнього віку. Амінь.</p>
<p class="title">Покаянна молитва</p>
<p>Ослаби, прости, відпусти, Боже, прогрішення наші, добровільні і недобровільні, що в слові і в ділі, свідомі й несвідомі, що в думці й у помислі, що вдень і вночі; все нам прости, бо Ти благий і чоловіколюбець.</p>
<p class="title">Молитви до Пресвятої Богоматері</p>
<p>Богородице Діво, радуйся, благодатна Маріє, Господь з тобою. Благословенна ти між жінками і благословенний плід лона твого, бо ти породила Христа Спаса, Ізбавителя душ наших.<br>Достойно є воістину величати блаженною тебе, Богородицю, всеблаженну, і пренепорочну, і Матір Бога нашого. Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, тебе величаємо.<br><br>Під твою милість прибігаємо, Богородице Діво, молитвами нашими в скорботах не погорди, але від бід визволи нас, єдина чиста і благословенна.<br>Преславна Вседіво, Богородице! Прийми молитви наші і донеси їх Синові твоєму і Богові нашому, щоб спас задля тебе душі наші.</p>
<p class="title">Молитва до ангелів</p>
<p>Всі небесні сили, святі ангели й архангели, моліть Бога за нас, грішних.</p>
<p class="title">Молитва до всіх святих</p>
<p>Святі славні і всехвальні апостоли, пророки, мученики і всі святі, моліть Бога за нас, грішних.</p>
<p class="title">Величання Пресвятої Тройці</p>
<p>Уповання наше – Отець, прибіжище наше – Син, і покровитель наш – Дух Святий; Тройце Свята, Боже наш – слава Тобі!</p>
<p class="title">Митарева молитва</p>
<p>Боже, милостивий будь мені, грішному (грішній).<br>Боже, очисти гріхи мої і помилуй мене.<br>Без числа нагрішив (нагрішила) я, Господи, прости мені.<br>В ім’я Отця, і Сина, і Святого Духа. Амінь (3 р.).<br></p>
</body>
</html>

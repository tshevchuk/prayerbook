<p align="center"><strong>Проскомидія</strong></p>
<p><em>Перед трапезою предложення (проскомидійником) творять три поклони і мовлять:</em></p>
<p>Боже, милостивий будь мені, грішному.</p>
<p>Відкупив Ти нас від прокляття закону чесною Твоєю кров’ю; давши себе на хресті прибити і копієм проколоти, безсмертя вилляв Ти людям. Спасе наш, слава Тобі.</p>
<p><em>Диякон:</em> Благослови, владико.</p>
<p><em>Священик:</em> Благословен Бог наш завжди, нині і повсякчас, і на віки вікїв.</p>
<p><em>Диякон:</em> Амінь.</p>
<p>&nbsp;</p>
<p style="text-align: center;" mce_style="text-align: center;"><strong><em>Вирізування агнця та частиць</em></strong></p>
<p align="left"><em>Священик робить поверх печаті просфори знак хреста копієм тричі:</em></p>
<p>На спомин Господа і Бога і Спаса нашого Ісуса Христа <em>(3)</em></p>
<p><em>Пробиває копіє у правий бік печаті та, викраюючи агнець, мовить:</em> Як овеча на заколення ведено його. <em>Проколюючи з лівої сторони, каже:</em> І як агнець&nbsp; непорочний перед тим, що стриже його, безголосий, так і він не відкриває уст своїх. <em>У горішній бік печаті:</em> смиренні його суд над ним відоувся. <em>А в долішній бік:</em> А рід його хто оповість.</p>
<p><em>Диякон говорить при кожнім різанні:</em> Господу помолімся.</p>
<p><em>Потім говорить:</em> Візьми, владико.</p>
<p><em>Священик, викраявши агнця, підносить його і мовить:</em></p>
<p>Бо візьметься від землі життя його.</p>
<p><em>При словах диякона:</em> Жертвуй, владико, <em>священик ріже агнець навхрест і мовить:</em> Жертвується Агнець Божий, що бере гріх світу, за життя світу і спасення.</p>
<p><em>Коли диякон мовить:</em> Проколи, владико, <em>священик, проколюючи агнець у правий бік, каже:</em> Один із воїнів копієм ребра його проколов, і зараз вийшла кров і вода. і той, хто видів, засвідчив, і правдиве є свідчення його.</p>
<p><em>Диякон, узявши вино й воду, говорить до священика:</em> Благослови, владико, святе з’єднання. <em>І, прийнявши благословення над ними, вливає їх до чаші.</em></p>
<p><em>Священик бере другу просфору і мовить:</em></p>
<p>На честь і пам’ять преблагословенної Владичиці нашої Богородиці і приснодіви Марії; її молитвами прийми, Господи, жертву цю в пренебесний твій жертовник.</p>
<p align="left"><em>Викраявши частицю, кладе її праворуч агнця і мовить:</em></p>
<p>Предстала цариця праворуч Тебе, в ризи позолочені одягнена, преокрашена.</p>
<p align="left"><em>Узявши третю просфору, викраює частині і укладаю їх у три ряди, згори вниз, кажучи:</em></p>
<p>Чесних небесних сил безплотних.</p>
<p>Чесного, славного пророка, предтечі і хрестителя Івана, і всіх святих пророків.</p>
<p>Святих славних і всехвальних апостолів Петра й Павла, і всіх інших святих апостолів.</p>
<p>Святих отців наших, святителів:</p>
<p>Василія Великого, Григорія Богослова і Івана Золотоустого, Атанасія й Кирила, Миколая, що в Мирах, Кирила й Методія, учителів слов’янських, святого священномученика Йосафата, і всіх святих святителів.</p>
<p>Святого апостола, первомученика й архидиякона Стефана, святих великих мучеників: Димитрія, Юрія, Тебдора Тирона, і всіх святих мучеників і мучениць.</p>
<p>Преподобних і богоносних отців наших: Антонія, Євтимія, Сави, Онуфрія, і всіх преподобних отців і матерів.</p>
<p>Святих і чудотворців, безсребреників:</p>
<p>Косми й Дам’яна, Кира й Івана, Пантелеймона і Єрмолая, і всіх святих безсребреників.</p>
<p>Святих і праведних богоотців Йоакйма й Анни.</p>
<p>Святого <em>(ім’я, якого храм і якого день),</em> і всіх святих; їх молитвами посіти нас, Боже.</p>
<p align="left"><em>Бере четверту просфору і мовить:</em></p>
<p>Пом’яни, Владико чоловіколюбче, святішого вселенського архиєрея <em>(ім’я), </em>папу Римського, і блаженнішого патріярха нашого <em>(ім’я),</em> і преосвященішого архиєпйскопа й митрополита нашого Кир <em>(ім’я),</em> боголюбивого єпископа нашого Кир <em>(ім’я),</em> і все єпископство православних, чесне пресвітерство, у Христі дияконство, і ввесь священичий чин, <em>(якщо в </em> <em>монастирі:</em> всечеснішого отця нашого, архимандрита <em>(ім’я),</em> протоігумена (<em>ім’я), </em>і ігумена <em>(ім’я)),</em> братію і співслужйтелів наших, священиків і дияконів, і всю братію нашу, що їх Ти з великої Твоєї милости призвав до спільмбти Твоєї, всеблагий Владико.</p>
<p><em>Згадуючи живих, священик кладе частицю за кожного, і на кожне ім’я мовить:</em> Пом’яни, Господи, <em>(ім’я).</em></p>
<p align="left"><em>Бере п’яту, просфору і поминає померлих:</em></p>
<p>За блаженну пам’ять і відпущення гріхів блаженним ктиторам, святого храму цього <em>(якщо в обителі:</em> святої обителі цієї).</p>
<p><em>Також поминає інших померлих поіменно:</em> Пом’яни, Господи, душу усопшого раба твого (усопшої раби Твоєї) <em>(ім’я).</em></p>
<p>І всіх у надії воскресення, життя вічного і Твоєї спільноти у сопших православних отців і братів наших, чоловіколюбче Господи.</p>
<p align="left"><em>Священик кладе частицю і за себе:</em></p>
<p>Пом’яни, Господи, по багатьом щедротам&nbsp; твоїм і мою недостойність, і прости мені всяку провину, вольну і невольну.</p>
<p>&nbsp;</p>
<p align="center"><strong><em>Покривання чесних дарів</em></strong></p>
<p><em>Диякон, вклавши ладану до кадильниці:</em> Благослови, владико, кадило. Господу помолімся.</p>
<p><em>Священик:</em> Кадило Тобі приносимо, Христе Боже наш, як приємний запах духовний; Ти ж прийми його в пренебесниЙ твій жертовник і зішли нам благодать Пресвятого твого Духа.</p>
<p><em>Диякон:</em> Господу помолімся.</p>
<p><em>Священик, покадивши звізду, кладе її зверху святого хліба і мовить:</em></p>
<p>І прийшла звізда, і стала зверху, де було дитя.</p>
<p><em>Диякон:</em> Господу помолімся.</p>
<p align="left"><em>Священик, покадивши перший покровець, покриває святий хліб на дискосі і мовить:</em></p>
<p>Господь воцарився, в красу зодягнувся, зодягнувся Господь у силу і перепоясався. Він бо утвердив вселенну, вона не порушиться, Відтоді готовий престол твій, від віку Ти єси. Піднесли ріки, Господи, піднесли ріки голос свій. Піднімуть ріки рокіт свій від шуму вод многих. Дивні хвилі морські, дивний на висотах Господь. Свідоцтва твої вельми вірні. Домові Твоєму, Господи, належить святість на довгі дні.</p>
<p><em>Диякон:</em> Господу помолімся. Покрий, владико.</p>
<p align="left"><em>Священик, покадивши другий покровець, покриває чашу і мовить:</em></p>
<p>Покрила небеса доброта твоя.Христе, і хвали Твоєї – повна земля.</p>
<p><em>Диякон:</em> Господу помолімся. Покрий, владико.</p>
<p><em>Священик кадить воздух (великий покровець) і, покриваючи обоє, мовить:</em></p>
<p>Покрий нас покровом крил твоїх, віджени від нас усякого ворога й супостата. Умири наше життя, Господи, помилуй нас і світ твій, і спаси душі наші, як благий і чоловіколюбець.</p>
<p><em>Священик кадить предложені дари.</em></p>
<p>Благословен Бог наш, що так ізволив.</p>
<p><em>Диякон:</em> Завжди, нині і повсякчас, і на віки віків. Амінь. За предложені чесні дари Господу помолімся.</p>
<p style="text-align: center;" mce_style="text-align: center;">&nbsp;<strong><em>Молитва предложення</em></strong></p>
<p><em>Свящ.:</em> Боже, Боже наш, Ти, що послав небесний хліб, поживу всьому світові, Господа нашого і Бога, Ісуса Христа, Спаса, і Ізбавителя, і благотворця, що благословляє й освячує нас, сам благослови предложення оце і прийми його в пренебесний твій жертовник.</p>
<p>Пом’яни, як благий і чоловіколюбець, тих, що принесли, і тих, за кого принесли; і нас неосудними збережи в священнодійстві божественних твоїх таїн.</p>
<p>Бо святе і прославлене, пречесно й величне ім’я Твоє, Отця, і Сина, і Святого Духа, нині і повсякчас і на віки віків. Амінь.</p>
<p>&nbsp;</p>
<p style="text-align: center;" mce_style="text-align: center;"><strong><em>Відпуст</em></strong></p>
<p>Слава Тобі, Христе Боже, уповання наше, слава Тобі.</p>
<p><em>Диякон:</em> Слава Отцю, і Сину, і Святому Духові, і нині, і повсякчас, і на віки віків. Амінь. Господи, помилуй <em>(3)</em> Благослови.</p>
<p>Христос (<em>у неділю:</em> що воскрес із мертвих), істинний Бог наш, молитвами пречистої своєї Матері, святого отця нашого Івана Золотоустого, архиєпископа Константинограда, і всіх святих, помилує і спасе нас, як благий і чоловіколюбець.</p>
<p><em>Д.:</em> Амінь.</p>
<p align="left"><em>Диякон кадить проскомидійник, а відтак престол, мовлячи:</em></p>
<p><em>У</em> гробі плоттю, а в аді з душею як Бог, у раю ж із розбійником, і на престолі був єси, Христе, з Отцем і Духом, все наповняючи, неописанний.</p>
<p align="left"><em>Також Псалом 50.</em></p>
<p align="left"><em>Покадивши святилище, намісні ікони і вірних, диякон входить знов у святилище і, вдруге покадивши престол, приходить до священика. </em></p>
<p align="left"><em>Ставши разом перед святою трапезою, тричі поклоняються, молячися:</em></p>
<p>Царю небесний, утішителю, Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, благий, душі наші.</p>
<p>Слава в вишніх Богу, і на землі мир, в людях благовоління <em>(2).</em></p>
<p>Господи, губи мої відкрий, і уста мої сповістять хвалу твою.</p>
<p align="left"><em>Священик цілує Євангеліє, а диякон престол.</em></p>
<p><em>Диякон:</em> Час правити Господеві, владико, благослови.</p>
<p align="left"><em>Священик, благословляючи його:</em></p>
<p>Благословен Бог наш завжди, нині і повсякчас, і на віки віків.</p>
<p><em>Д.:</em> Помолися за мене, владико.</p>
<p>Нехай направить Господь стопи твої.</p>
<p><em>Диякон:</em> Пом’яни мене, владико святий.</p>
<p>Нехай пом’яне Тебе Господь Бог у царстві своїм завжди, нині і повсякчас, і на віки віків.</p>
<p><em>Д.:</em> Амінь.</p>
<p align="left"><em>Диякон виходить перед іконостас і, ставши напроти святих дверей, вклоняється тричі, молячися:</em></p>
<p>Господи, губи мої відкрий, і уста мої сповістять хвалу твою.</p>
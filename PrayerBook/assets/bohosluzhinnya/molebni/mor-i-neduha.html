<p style="text-align: justify;"><em>Священик:</em> Благословен Бог наш завжди, нині і повсякчас, і на віки віків.</p>
<p style="text-align: justify;"><em>Люди: </em>Амінь.</p>
<p style="text-align: justify;">Слава Тобі, Боже наш, слава Тобі.</p>
<p style="text-align: justify;">Царю небесний, Утішителю, Душе істини, що всюди єси і все наповняєш, скарбе дібр і життя Подателю, прийди і вселися в нас, і очисти нас від усякої скверни, і спаси, благий, душі наші.</p>
<p style="text-align: justify;">Святий Боже, святий кріпкий, святий безсмертний, помилуй нас <em>(3).</em></p>
<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p style="text-align: justify;">Пресвятая Тройце, помилуй нас; Господи, очисти гріхи наші; Владико, прости беззаконня наші; Святий, завітай і зціли немочі наші імені Твого ради.</p>
<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p style="text-align: justify;">Отче наш, що єси на небесах, нехай святиться ім’я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.</p>
<p style="text-align: justify;"><em>Священик:</em> Бо Твоє є царство, і сила, і слава, Отця, і Сина, і Святого Духа, нині і повсякчас, і на віки віків.</p>
<p style="text-align: justify;"><em>Люди: </em>Амінь.</p>
<p style="text-align: justify;">Господи, помилуй <em>(12).</em></p>
<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p style="text-align: justify;">Прийдіте, поклонімся Цареві, нашому Богу.</p>
<p style="text-align: justify;">Прийдіте, поклонімся Христові, Цареві, нашому Богу.</p>
<p style="text-align: justify;">Прийдіте, поклонімся і припадім до Самого Господа Ісуса Христа, Царя і Бога нашого.</p>
<p style="text-align: justify;" />



</p>
<p style="text-align: center;"><em>Псалом 37</em></p>
<p style="text-align: justify;">О, Господи, не докоряй мені в Твоєму гніві, і не карай мене в Твоїм обуренні.</p>
<p style="text-align: justify;">Бо Твої стріли мене прошили, і рука Твоя спустилася на мене.</p>
<p style="text-align: justify;">Нема здорового нічого на моїм тілі задля гніву Твого; немає цілого нічого в моїх костях задля гріха мого.</p>
<p style="text-align: justify;">Бо мої провини голову мою перевищили, немов важкий тягар, що тяжить над мою силу.</p>
<p style="text-align: justify;">Смердять, загнивши, мої рани задля мого нерозуму.</p>
<p style="text-align: justify;">Принижений, зігнувся я вельми, повсякденно сумний ходжу я.</p>
<p style="text-align: justify;">Бо нутро моє повне жару, і здорового нема нічого на моїм тілі.</p>
<p style="text-align: justify;">Зомлів я, розбитий понад міру, і скиглю від стогону серця мого.</p>
<p style="text-align: justify;">О, Господи, перед Тобою все моє бажання, і стогін мій від Тебе не скритий.</p>
<p style="text-align: justify;">Серце моє розколотилось, сила мене полишила, і навіть очей моїх світло – і того вже немає в мене.</p>
<p style="text-align: justify;">Друзі мої та при?ятелі далекі від моєї рани, і родичі мої стоять оподаль.</p>
<p style="text-align: justify;">І ті, що на моє життя зазіхають, тенета наставляють; і ті, що бажають мені нещастя, говорять про погибель, увесь час міркують лукаве.</p>
<p style="text-align: justify;">А я, немов глухий, не чую, і як німий, що уст своїх не відкриває.</p>
<p style="text-align: justify;">Я став, немов людина, що не чує, в устах якої одвіту немає.</p>
<p style="text-align: justify;">На Тебе бо, о Господи, я уповаю; Ти вислухаєш мене, Господи, мій Боже.</p>
<p style="text-align: justify;">Кажу бо: Нехай не втішаються наді мною, як захитається моя нога; нехай не несуться проти мене.</p>
<p style="text-align: justify;">Я бо ось-ось уже маю впасти, і біль мій передо мною завжди.</p>
<p style="text-align: justify;">Я бо провину мою визнаю, і над гріхом моїм уболіваю.</p>
<p style="text-align: justify;">А ті, що без причини зі мною ворогують, ростуть на силі; чимало тих, що мене безпідставно ненавидять.</p>
<p style="text-align: justify;">І ті, що злом віддячують за добро, – вони проти мене, бо я про добро дбаю.</p>
<p style="text-align: justify;">Не покидай мене, о Господи; мій Боже, не віддаляйся від мене.</p>
<p style="text-align: justify;">Поспіши мені на допомогу, Господи, моє спасіння.</p>
<p style="text-align: justify;"> </p>
<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p style="text-align: justify;">Алилуя, алилуя, алилуя. Слава Тобі, Боже <em>(3).</em></p>
<p style="text-align: justify;"> </p>
<p style="text-align: center;"><em>Мирна єктенія</em></p>
<p style="text-align: justify;"><em>Диякон:</em> В мирі Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> За мир з висот і спасіння душ наших Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> За мир усього світу, добрий стан святих Божих церков і з’єднання всіх Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> За святий храм цей і тих, що з вірою, благоговінням і страхом Божим входять до нього, Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> За святішого вселенського Архиєрея (<em>ім’я</em>), Папу Римського, і за блаженнішого Патріарха нашого (<em>ім’я</em>), і за боголюбивого Єпископа нашого Кир (<em>ім’я</em>), чесне пресвітерство, у Христі дияконство, за весь причет і людей Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> За Богом бережений народ наш, за правління і все військо Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> За місто (село) це (святу обитель цю), і за всяке місто, країну, і за тих, що вірою живуть у них, Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> За добре поліття, за врожай плодів земних і часи мирні Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> За плаваючих, подорожуючих, недужих, страждаючих, полонених, і за спасіння їх Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> Щоб не були згадані беззаконня і прогрішення наші, грішних і недостойних рабів Божих, але милостиво очищені гріхи наші, і відвернений гнів Його, що справедливо наступає на нас, Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> Щоб не докоряв нам Бог у гніві Своєму, ані не карав нас у обуренні Своєму, але згадав Він, що ми є тіло, дух, що відходить і не повертається, і милостиво зберіг від смерті душі наші, і в гніві Своєму пом’янув милості Свої, Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> Щоб не увійшов Бог у суд із рабами Своїми, і не споглянув на беззаконня наші, але очистив їх, і милостивий був, і зглянувся на людей зневірених, Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> Щоб згадав Бог від віку Свої щедроти і милості, і не пом’янув гріхи юності, незнання і окаянної старості нашої, і помилував нас, Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> Щоб почутий був голос наш Богом із храму святого Свого, і зцілені болісті смертні, що оточили нас, і вичерпані потоки беззаконня, що засмутили нас, Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> Щоб скоро Бог визволив нас від сітей смертних, що випередили нас, і болістей адових, що оточили нас, Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> Щоб милостиво продовжив Бог рабам Своїм час для покаяння, і не відвідав нас несподівано, як неплідну смоковницю, але з добросердям обкопав і підживив нас росою милосердя Свого, щоб чоловіколюбно надалі очікувати Йому плоди покаяння і навернення нашого, Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> Щоб вивів нас Бог від воріт смертних, і милостиво відвернув від нас вийнятий меч і натягнутий лук Свій, що в ньому знаряддя смертоносні та стріли палаючі, по справедливості приготовані для нас, Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> Щоб почув Бог молитву нашу і вислухав моління наше, і споглянув на сльози наші, і подав нам полегшу, щоб ми не упокоїлися передчасно, і щоб не проминуло безслідно життя наше, Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> Щоб визволитися нам від усякої скорби, гніву і нужди, Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> Заступи, спаси, помилуй і охорони нас, Боже, Твоєю благодаттю.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Диякон:</em> Пресвяту, пречисту, преблагословенну, славну Владичицю нашу Богородицю і Приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>
<p style="text-align: justify;"><em>Люди: </em>Тобі, Господи.</p>
<p style="text-align: justify;"><em>Священик: </em>Бо Тобі належить всяка слава, честь і поклоніння, Отцю, і Сину, і Святому Духові, нині і повсякчас, і на віки віків.</p>
<p style="text-align: justify;"><em>Люди: </em>Амінь.</p>
<p style="text-align: justify;"> </p>
<p style="text-align: center;"><em>Бог Господь, глас 2</em></p>
<p style="text-align: justify;">Бог Господь і явився нам; благословен, хто йде в ім’я Господнє.</p>
<p style="text-align: justify;"><em>Стих: </em>Прославляйте Господа, бо Він добрий, бо милість Його вічна.</p>
<p style="text-align: justify;"><em>Стих: </em>Вони навколо обступили мене, але я ім’ям Господнім переможу їх.</p>
<p style="text-align: justify;"><em>Стих: </em>Я не вмру, а житиму, і розказуватиму про діла Господні.</p>
<p style="text-align: justify;"><em>Стих: </em>Камінь, яким знехтували будівничі, став головним на розі; від Господа це сталося, і дивне воно в очах наших.</p>
<p style="text-align: justify;"> </p>
<p style="text-align: justify;"><em> </em></p>
<p style="text-align: justify;"><em>Тропар, глас 2: </em>У гніві Твоєму, Боже, пом’яни щедроти Твої,* бо ми є земля і попіл,* дух, що відходить і не повертається,* і не карай нас у Твоїм обуренні,* щоб не загинули ми до кінця,* але помилуй душі наші,* як єдиний милосердний.</p>
<p style="text-align: justify;"> </p>
<p style="text-align: justify;"><em>Слава, і нині: богородичний: </em>Заступнице усердна, Мати Господа Вишнього,* що молиш за всіх Сина Твого, Христа Бога нашого,* і подаєш спасіння всім, що прибігають під могутній Твій покров.* Заступи всіх нас, Госпоже, Царице і Владичице,* що в напастях, скорботах і болістях,* обтяжені многими гріхами,* предстоїмо і молимось Тобі* з умиленною душею, сокрушеним серцем і сльозами* перед пречистим Твоїм образом,* і непохитну надію на Тебе покладаємо,* бо Ти визволяєш нас від усякого зла.* Подай всім нам те, що корисне,* і спаси всіх, Богородице Діво,* бо Ти єси Божественний покров для рабів Твоїх.</p>
<p style="text-align: justify;"> </p>
<p style="text-align: center;"><em>Прокімен</em></p>
<p style="text-align: justify;"><em>Диякон: </em>Будьмо уважні.</p>
<p style="text-align: justify;"><em>Священик: </em>Мир усім.</p>
<p style="text-align: justify;"><em>Диякон: </em>Премудрість, будьмо уважні.</p>
<p style="text-align: justify;"><em>Люди:</em> <em>прокімен, глас 4: </em>Господи, не докоряй мені в Твоєму гніві, і не карай мене в Твоїм обуренні.</p>
<p style="text-align: justify;"><em>Стих: </em>Бо Твої стріли мене прошили, і рука Твоя спустилася на мене<em>.</em></p>
<p style="text-align: justify;"> </p>
<p style="text-align: center;"><em>Апостол</em></p>
<p style="text-align: justify;"><em>Диякон:</em> Премудрість.</p>
<p style="text-align: justify;"><em>Читець: </em>До Євреїв послання святого апостола Павла читання.</p>
<p style="text-align: justify;"><em>Диякон: </em>Будьмо уважні.</p>
<p style="text-align: center;"><em>Читець читає послання до Євреїв, зач. 331, від половини (Євр. 12, 6-13):</em></p>
<p style="text-align: justify;">Браття, кого Господь любить, того карає, і б'є кожного сина, якого приймає. На вашу науку ви терпите. Бог поводиться з вами, як із синами. Хіба є такий син, що його батько не карає? Коли ж вас виховано без картання, - якого всі зазнають, - то ви незаконновроджені, а не сини. А втім, коли ми мали батьків тілесних як виховників і їх поважали, то чи ж не багато більш ми маємо коритися Отцеві духів, і будем жити? Ті бо на короткий час, як знали, нас карали; Він же – нам на користь, щоб нас зробити учасниками святості Своєї. Усяка кара на хвилину здається не чимсь веселим, а сумним, та згодом тим, що на собі її зазнали, вона приносить мирний плід праведности. Ось чому випростайте ваші охлялі руки та зомлілі коліна і зробіть вашим ногам стежки прості, щоб кульгаве не збочило, а радше видужало.</p>
<p style="text-align: justify;"><em> </em></p>
<p style="text-align: justify;"><em>Священик: </em>Мир тобі.</p>
<p style="text-align: justify;"><em>Диякон: </em>Премудрість, будьмо уважні.</p>
<p style="text-align: justify;"><em>Люди: </em>Алилуя <em>(зі стихами).</em></p>
<p style="text-align: justify;"><em>Стих: </em>Обняли мене болісті смертні, і потоки беззаконня засмутили мене.</p>
<p style="text-align: justify;"><em>Стих: </em>Болісті адові оточили мене, і сіті смертні випередили мене.</p>
<p style="text-align: justify;"> </p>
<p style="text-align: justify;"><em> </em></p>
<p style="text-align: center;"><em>Євангеліє</em></p>
<p style="text-align: justify;"><em>Диякон:</em> Премудрість, прості, вислухаймо святого Євангелія.</p>
<p style="text-align: justify;"><em>Священик:</em> Мир усім.</p>
<p style="text-align: justify;"><em>Люди: </em>І духові твоєму.</p>
<p style="text-align: justify;"><em>Священик:</em> Від Луки святого Євангелія читання.</p>
<p style="text-align: justify;"><em>Люди: </em>Слава Тобі, Господи, слава Тобі.</p>
<p style="text-align: justify;"><em>Диякон: </em>Будьмо уважні.</p>
<p style="text-align: center;"><em>Священик читає Євангеліє від Луки, зач. 16 (Лк. 4, 38-44):</em></p>
<p style="text-align: justify;">Того часу Ісус пішов до Симонової хати. Теща ж Симона була в тяжкій гарячці, і Його за неї попросили. І, нахилившися над нею, Він погрозив гарячці, та й гарячка відійшла від неї і, зараз же підвівшись, теща почала їм услуговувати. А як заходило сонце, всі, хто мав яких недужих на різні хвороби, приводили їх до Нього, і Він на кожного з них клав руки та й оздоровляв їх. А з багатьох з них виходили також і біси, що кричали: “Ти – Син Божий!” Та Він, грозячи, не давав їм говорити, бо вони знали, що Він – Христос. Як настав день, Він вийшов і подався на самітне місце, а люди кинулись Його шукати і, знайшовши, хотіли затримати Його, від себе не пустити. А Він сказав їм: “Я маю й іншим містам звіщати Добру Новину про Царство Боже, бо Я на це посланий.” І проповідував по синагогах у Юдеї.</p>
<p style="text-align: justify;"><em>Люди: </em>Слава Тобі, Господи, слава Тобі.</p>
<p style="text-align: justify;"> </p>
<p style="text-align: justify;"><em> </em></p>
<p style="text-align: center;"><em>Сугуба єктенія</em></p>
<p style="text-align: justify;"><em>Диякон: </em>Помилуй нас, Боже, по великій милості Твоїй, молимось Тобі: вислухай і помилуй.</p>
<p style="text-align: justify;"><em>Люди: </em>Господи, помилуй<em> (3).</em></p>
<p style="text-align: justify;"><em>Диякон:</em> Ще молимось за святішого вселенського Архиєрея <em>(ім’я)</em>, Папу Римського, і за блаженнішого Патріарха нашого <em>(ім’я)</em>, і за боголюбивого Єпископа нашого Кир (<em>ім’я</em>), за отців наших духовних, і за всю у Христі братію нашу.</p>
<p style="text-align: justify;"><em>Люди: </em>Господи, помилуй<em> (3).</em></p>
<p style="text-align: justify;"><em>Диякон:</em> Ще молимось за Богом бережений народ наш, за правління і за все військо.</p>
<p style="text-align: justify;"><em>Люди: </em>Господи, помилуй<em> (3).</em></p>
<p style="text-align: justify;"><em>Диякон:</em> Согрішили ми, чинили беззаконня, і ради цього справедливий гнів Твій, Господи Боже наш, надійшов на нас, і тінь смертна оточила нас, і наблизилися ми до воріт адових, але до Тебе, Бога нашого, в болісті нашій з умилінням кличемо: змилуйся, змилуйся над людьми Твоїми, і не вигуби нас до кінця, смиренно молимось Тобі: вислухай і помилуй.</p>
<p style="text-align: justify;"><em>Люди: </em>Господи, помилуй<em> (3).</em></p>
<p style="text-align: justify;"><em>Диякон:</em> Не передай смерті душі рабів Твоїх, Господи, що володієш життям і смертю, але втихомир гнів і відверни обурення Своє, бо зникають, наче дим, дні наші; зів’яли ми, наче трава; пропала сила наша, і загибаємо через гріхи наші; будь милостивим до рабів Твоїх, у покаянні зі сльозами молимось Тобі: вислухай і помилуй.</p>
<p style="text-align: justify;"><em>Люди: </em>Господи, помилуй<em> (3).</em></p>
<p style="text-align: justify;"><em>Диякон:</em> Пом’яни, Господи, що ми є тіло, дух, що відходить і не повертається, і милостиво відверни гнів Свій, що справедливо наступає на нас, яким безжально, наче мечем, караєш нас; відверни болість і втихомир недугу, що нищить нас, бо не мертві возхвалять Тебе, чи всі ті, що сходять до аду, але ми, живі, прославляємо Тебе, і в сокрушенні серця благаючи молимося: вислухай і помилуй.</p>
<p style="text-align: justify;"><em>Люди: </em>Господи, помилуй<em> (3).</em></p>
<p style="text-align: justify;"><em>Диякон:</em> Хоча і согрішили ми більше всіх і вчинили беззаконня, і не маємо каяття, Владико, але прийми благання оце замість покаяння, і переміни гнів на милість, і визволи, як всесильний, від смертоносної недуги і лютих болістей рабів Своїх, що в немочі кличемо: вислухай і помилуй.</p>
<p style="text-align: justify;"><em>Люди: </em>Господи, помилуй<em> (3).</em></p>
<p style="text-align: justify;"><em>Диякон:</em> Не пом’яни беззаконь і неправд людей Твоїх, і не входь у суд із рабами Твоїми, але відверни гнів від рабів Своїх, бо коли Ти, Господи, зважатимеш на беззаконня, то хто встоїться, Господи, та ж єство наше є нічим перед Тобою; але, як чоловіколюбець, змилосердися і не пом’яни у гніві Твоєму гріхи наші, молимось Тобі, Боже преблагий: вислухай і помилуй.</p>
<p style="text-align: justify;"><em>Люди: </em>Господи, помилуй<em> (3).</em></p>
<p style="text-align: justify;"><em>Диякон:</em> Ти не бажаєш смерті грішних, але хочеш, щоб вони навернулися і живими були, тому оживотвори нас, достойних смерті по справедливому Твоєму присудові, бо Ти єси Джерело життя, Боже, що володієш живими і мертвими; не погуби нас погрозою гніву Твого, молимось Тобі сильним голосом і з гіркотою серця та сльозами: вислухай і помилуй.</p>
<p style="text-align: justify;"><em>Люди: </em>Господи, помилуй<em> (3).</em></p>
<p style="text-align: justify;"><em>Диякон:</em> Споглянь милостиво, Господи, на страждання людей Твоїх, змилосердися і повели ангелові, який простягнув руку свою, щоб погубити всіх нас, так, як і колись Ти повелів йому за часів Давида; нехай він утихомириться і утримає руку свою, щоб не вигубив нас, бо ми у покаянні, прославляючи Тебе, кличемо: согрішили ми і беззаконня сотворили, і недостойні ми Твого милосердя, але Ти Сам, як щедрий, заради єдиної тільки Твоєї доброти прихились, і вияви Твої милості віддавна, і зглянься над людьми – вівцями пасовиська Твого, – молимось Тобі: скоро вислухай і милостиво помилуй.</p>
<p style="text-align: justify;"><em>Люди: </em>Господи, помилуй<em> (3).</em></p>
<p style="text-align: justify;"><em>Диякон:</em> Ще молимось за всю братію і за всіх православних християн.</p>
<p style="text-align: justify;"><em>Люди: </em>Господи, помилуй<em> (3).</em></p>
<p style="text-align: justify;"><em>Священик: </em>Вислухай нас, Боже, Спасителю наш, уповання всіх кінців землі і тих, що на морі далеко, і будь милостивим, милостивий Владико, до гріхів наших і помилуй нас. Бо милостивий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p style="text-align: justify;"><em>Люди: </em>Амінь.</p>
<p style="text-align: justify;"> </p>
<p style="text-align: justify;"><em> </em></p>
<p style="text-align: center;"><em>Молитва</em></p>
<p style="text-align: justify;"><em>Диякон: </em>З умилінням коліна приклонивши, ще і ще Господеві помолімся.</p>
<p style="text-align: justify;"><em>Люди: </em>Господи, помилуй.</p>
<p style="text-align: justify;"><em>Священик читає молитву: </em>Господи Боже наш, споглянь з висоти святої Твоєї на молитву нас, грішних і недостойних рабів Твоїх, що беззаконнями своїми прогнівили Твою доброту і роз’ятрили Твоє добросердя, і не входь у суд із рабами Твоїми, але відверни страшний гнів Твій, справедливо на нас спрямований, погаси губительну погрозу, відклади грізний меч Твій, що невидимо і безжально карає нас, зглянься над нужденними і вбогими рабами Твоїми, і не дай смерті полонити душі наші, бо ми в покаянні і з сокрушеним серцем та сльозами припадаємо до Тебе, милосердного, добропривітного і добропомічного Бога нашого. Бо до Тебе належить милувати і спасати нас, Боже наш, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p style="text-align: justify;"><em>Люди: Амінь.</em></p>
<p style="text-align: justify;"><em> </em></p>
<p style="text-align: justify;"><em> </em></p>
<p style="text-align: center;"><em>Відпуст</em></p>
<p style="text-align: justify;"><em>Диякон: </em>Премудрість.</p>
<p style="text-align: justify;"><em>Люди: </em>Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо.</p>
<p style="text-align: justify;"><em>Священик: </em>Слава Тобі, Христе Боже, уповання наше, слава Тобі.</p>
<p style="text-align: justify;"><em>Люди: </em>Слава Отцю, і Сину, і Святому Духові, і нині, і повсякчас, і на віки віків. Амінь. Господи, помилуй <em>(3). </em>Благослови.</p>
<p style="text-align: justify;"><em>Священик: </em>Христос, істинний Бог наш, молитвами пречистої Своєї Матері, преподобних і богоносних отців наших, і всіх святих, помилує і спасе нас, як благий і чоловіколюбець.</p>
<p style="text-align: justify;"><em>Люди: </em>Амінь.</p>
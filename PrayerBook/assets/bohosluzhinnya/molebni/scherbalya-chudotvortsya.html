<p>Диякон: Благослови, владико.</p>
<p>Священик: Благословен Бог наш завжди, нині і повсяк­час, і на віки віків,</p>
<p>Люди: Амінь.</p>
<p>Слава тобі, Боже наш, слава тобі. </p><p>Царю небесний, Утішителю, Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої сквер­ни, і спаси, благий, душі наші.</p>

<p></p>
<p>Святий Боже, святий кріпкий, святий безсмертний, помилуй нас (З).</p>
<p>Слава Отцю, і Сину, і Святому Духові, і нині, і повсяк­час, і на віки віків. Амінь.</p>
<p>Пресвята Тройце, помилуй нас; Господи, очисти гріхи наші; Владико, прости беззаконня наші; Святий, посіти і зціли немочі наші імені твого ради.</p>
<p>Господи, помилуй (3).</p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Отче наш, що єси на небесах, нехай святиться ім'я твоє, нехай прийде царство твоє, нехай буде воля твоя, як на небі, так і на землі. Хліб наш насущ­ний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.</p>
<p>Священик: Бо твоє єсть царство, і сила, і слава, Отця, і Сина, і Святого Духа, нині і повсякчас, і на віки віків.</p>
<p>Люди: Амінь.</p><p>&nbsp;</p>
<p style="text-align: center;" mce_style="text-align: center;">Тропар, глас 1</p><p>Пустинним жителем, ангелом у тілі і чудотворцем* показався ти, богоносний отче наш Шарбелю.* Постом, чуванням і молитвою небесні дарування прийнявши,* ти зціляєш недужих і душі тих, що з вірою до тебе прибігають.* Слава тому, хто дав тобі силу!* Слава тому, хто тебе завінчав!* Слава тому, хто через тебе подає оздоровлення!</p>
<p style="text-align: center;" mce_style="text-align: center;">Слава, і нині: кондак, глас 2</p><p>Чистотою душевною по-божому озброївшись* і міцно взявши в руку, наче спис, безперестанні молит­ви,* переміг ти демонські сили, Шарбелю, отче наш.* Молися невпинно за всіх нас.</p>
<p>&nbsp;</p>
<p>Диякон: Будьмо уважні</p>
<p>Священик: Мир всім.</p>
<p>Диякон: Премудрість, будьмо уважні.</p>
<p>&nbsp;</p><p style="text-align: center;" mce_style="text-align: center;">Прокімен, глас 4</p><p>Чесна перед Господом смерть* преподобних його.</p>
<p>Стих: Що віддам Господеві за все, що Він дав мені?</p><p>&nbsp;</p>
<p>Диякон: Господу помолімся.</p>
<p>Люди: Господи, помилуй.</p>
<p>Священик: Бо ти святий єси, Боже наш, і Тобі славу возсилаємо, Отцю, і Сину, і Святому Духові, нині і повсякчас, і на віки вічні,</p>
<p>Люди: Амінь.</p>
<p>&nbsp;</p>
<p style="text-align: center;" mce_style="text-align: center;">"Всяке дихання", глас 4</p>
<p>Всяке дихання нехай хвалить Господа.</p>
<p>Стих 1: Хваліте Бога у святинях його.</p>
<p>Стих 2: Хваліте його у тверді сили його.</p>
<p>&nbsp;</p>
<p style="text-align: center;" mce_style="text-align: center;">Євангеліє</p>
<p>Диякон: Щоб сподобилися ми слухання святого Євангелія, Господа Бога молім,</p>
<p>Люди: Господи, помилуй (3).</p>
<p>Диякон: Премудрість, прості, вислухаймо святого Євангелія. </p><p>Священик: Мир всім.</p>
<p>Люди: І духові твоєму.</p>
<p>Священик: Від Матея святого Євангелія читання.</p>
<p>Люди: Слава тобі, Господи, слава тобі.</p>
<p>Диякон: Будьмо уважні,</p>
<p>Священик читає євангеліє Матея 11 : 25 - 30,</p>
<p>Того часу, навчаючи, промовив Ісус: Прославляю Тебе, Отче, Господи неба й землі, що втаїв Ти оце від премудрих і розумних, та його немовлятам відкрив. Так, Отче, бо Тобі так було до вподоби! Передав Мені все Мій Отець. І Сина не знає ніхто, крім Отця, і Отця не знає ніхто, окрім Сина, та кому Син захоче відкрити. Прийдіть до Мене, усі струджені та обтяжені, і Я вас заспокою! Візьміть на себе ярмо Моє, і навчіться від Мене, бо Я тихий і серцем покірливий, і знайдете спокій душам своїм. Ярмо бо Моє любе, а тягар Мій легкий!</p>
<p>Люди: Слава тобі, Господи, слава тобі</p>
<p>&nbsp;</p><p style="text-align: center;" mce_style="text-align: center;">Стихири самогласні, глас 6</p>
<p>Слава: Отче, Слове і Душе,* Тройце Свята, очисти* мно­жество прогрішень наших,</p>
<p>І нині: Молитвами Богородиці*, Милостивий, очисти* множество прогрішень наших.</p>
<p>Стих: Помилуй мене, Боже, по великій милості твоїй, і по множеству щедрот твоїх очисти беззаконня моє.</p>
<p>Преподобний Отче!* По всій землі пролунала слава гвоїх подвигів,* тому й на небі знайшов ти нагороду за свої труди*. Ти розгромив демонські полчища* і досяг ангельських хорів, наслідуючи іхнє життя непорочне*. Маючи сміливість до Христа Бога*, випроси світові мир і душам нашим велику милість.</p>
<p>&nbsp;</p>
<p style="text-align: center;" mce_style="text-align: center;">Інші стихири, глас 8</p>
<p>Преподобний Отче!* Ти був чистий і дорого­цінний, божественний і світлоносний світич*, який ніколи не знижується до житейських нікчемностей*, тому на шпилі великих чудес поставив тебе Христос Чоловіколюбець*. Його молит­вами, Христе*, подай своєму народові велику милість.</p>
<p>Стих: Чесна перед Господом смерть* преподобних його.</p>
<p>Преподобний Отче!* Поклавши руку на рало*, Божу службу ти завжди уважно виконував* і не оглядав­ся назад, а прямував до Христового царства, до Бога*, Який воплотився заради спасіння душ наших.</p>
<p>Стих: Щаслива людина , що Господа боїться*, що в його заповідях вельми милується.</p>
<p>Преподобний Отче!* Ти змалку пильно вчився по­божності* і став орудником Святого Духа*. Одержавши від нього силу творити чудеса*, ти навчав людей нехтувати земними втіхами*. Тепер же, отче наш Шарбелю*, в усю повноту осяяний божественним світлом*, просвічуй душі наші.</p>
<p>Слава, і нині: глас 2: Усю надію мою покладаю * на тебе, Мати Божа;* збережи мене під покровом твоїм.</p>
<p>&nbsp;</p>
<p style="text-align: center;" mce_style="text-align: center;">Єктенія</p>
<p>Диякон: Помилуй нас, Боже, по великій милості твоїй, молимось тобі, вислухай і помилуй.</p>
<p>Люди: Господи, помилуй (3).</p>
<p>Ще молимось Господеві Богу нашому, щоб вислухав голос моління нас, грішних, і помилував рабів своїх (імена), і охоронив нас від усякої скорби, біди, гніву й нужди, і всякої болізні душевної і тілесної, і дарував нам здоров'я з довголіттям, промовмо всі: Скоро вислухай і милостиво помилуй.</p>
<p>Люди: Господи, помилуй (3).</p>
<p>Ще молимось, щоб зберегтися городові цьому (селу цьому) і святому храму цьому, і всякому городові, селу і країні, від голоду, загибелі, землетрусу, потопу, граду, вогню, меча, нападу чужинців і міжусобної брані, і щоб він був милостивий, добропривітний і добропомічний, благий і чоловіколюбний Бог наш, і відвернув увесь гнів свій, що наступає на нас, і ізбавив нас від належної праведної своєї погрози, і помилував нас.</p>
<p>Люди: Господи, помилуй (12).</p>
<p>Ще молимось, щоб Господь Бог вислухав голос моління нас, грішних, і помилував нас.</p>
<p>Люди: Господи, помилуй (3)</p>
<p>Священик: Вислухай нас, Боже, Спасителю наш, уповання всіх кінців землі і тих, що на морі далеко, Милостивий, будь милостивим, Владико, до гріхів наших і помилуй нас. Бо милостивий і чоловіколюбець Бог єси, і тобі славу возсилаємо, Отцю, і Сину, і Святому Духові, нині і повсякчас, і на віки віків</p>
<p>Люди: Амінь.</p>
<p>&nbsp;</p>
<p>Диякон: 3 умилінням усі голови приклонивши, Господу помолімся,</p>
<p>Люди: Господи, помилуй</p>
<p>&nbsp;</p>
<p style="text-align: center;" mce_style="text-align: center;">Молитва</p>
<p>Боже, нескінченно прославлений у Твоїх святих. Ти надихнув вірного слугу-монаха Шарбеля на світлий, але тернистий шлях суцільних випро­бувань і він сміливо рушив у нове життя.</p>
<p>«Мене кличе Бог! Так. так, мене кличе Бог! Він світло моє і душа моя! Я йду до Тебе Отче! Я обов'язково прийду!»</p>
<p>І він прийшов раз і назавжди до Бога. В пустинній тиші весь Богу посвячений. Йому служив і Бог завжди був з ним!</p>
<p>О святий Божий угоднику Шарбелю, ще за життя на землі Господь прославив Тебе славою святих. Вислуховуючи твої натхненні молитви, чудесний дар зцілення людей від різних недуг і хвороб дарував тобі Господь.</p>
<p>О безцінний лікарю, силою Божою як раніше, так і нині всяку хворобу скоролікуючий, ти надія і втіха тих, кого вже залишили лікарі.</p>
<p>О святий Шарбелю, прийми від люблячих і вдячних сердець молитви наші на всякі потреби (вказати потребу) пропусти їх через своє серце і занеси Господу Богу за нас грішних і недостойних: болящих зціли, бідуючим допоможи і все нам потрібне для здоров'я тілесного і спасіння духовного у Бога випроси.</p>
<p>А ми вдячні за дивне Твоє заступництво славимо Бога, Який дарував нам такого молільника, цілителя і чудотворця, і возсилаємо славу Отцю, Сину, і Святому Духові, нині і повсякчас і на віки віків.</p>
<p>Люди: Амінь.</p>
<p>&nbsp;</p>
<p style="text-align: center;" mce_style="text-align: center;">Відпуст</p>
<p>Диякон: Премудрість.</p>
<p>Люди: Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, тебе величаємо.</p>
<p>Священик: Слава тобі, Христе Боже, уповання наше, слава тобі.</p>
<p>Люди: Слава Отцю, і Сину, і Святому Духові, і нині, і повсякчас, і на віки віків. Амінь. Господи поми­луй (3). Благослови.</p>
<p>Священик: Христос, істинний Бог наш, молитвами пречистої своєї Матері, преподобних і богоносних отців наших, святого (якого є храм) і преподобного отця нашого Шарбеля, пустельника Ліванського і чудотворця, і всіх святих, помилує і спасе, нас як благий і чоловіколюбець.</p>
<p>Люди: Амінь.</p>
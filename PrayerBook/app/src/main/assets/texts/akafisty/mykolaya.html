Святитель Миколай Мирлiкiйський

Святий Миколай жив у IV ст. в Малiй Азiї. За напоумленням Божим його було обрано єпископом мiста Мири (нинi м. Демре, Туреччина), i був вiн справжнiм отцем усiм стражденним. Часто, ризикуючи життям, викривав лукаве вчення язичникiв та єретикiв, рятуючи безлiч душ християнських.
Усе життя святого Миколи — подвиг служiння любов’ю Боговi та людям. Тому i пiсля блаженної кончини Святий, будучи iстинно живим, має велику вiдвагу просити Господа за всiх, хто потребує допомоги. Господь прославив свт. Миколая чи не найбiльшим даром чудотворiння. Своєю могутньою молитвою
Угодник Божий рятує у смертнiй небезпецi на морi й на землi, визволяє з неволi, допомагає у скрутi, у складних життєвих обставинах, зцiляє безнадiйно хворих.

* * *

Тропар, глас 4

Правилом вiри й образом лагiдности, / стриманости вчителем явив тебе стаду твоєму / Той, Хто є iстиною всiх речей. / Ради цього придбав ти смиренням — високе, / убогiстю — багатство, / отче, священноначальнику Миколаю. / Моли Христа Бога, щоб спастися душам нашим.

Кондак, глас 3

У Мирах, святителю, явився ти священнослужителем: / бо Христове Євангелiє виконавши, преподобний, / поклав єси душу твою за людей твоїх / i спас неповинних вiд смерти. / Ради цього освятився ти / як великий тайнознавець Божої благодатi.

* * *

Кондак 1
Чудотворче дивний i преславний угоднику Божий, святителю Миколаю, тебе, що всьому свiтовi виливаєш дорогоцiнне й невичерпне море чудес, з любов’ю вихваляємо. А ти, що маєш дерзновення до Господа, вiд усяких напастей визволяй нас, щоб ми виголошували тобi: радуйся, Миколаю, великий чудотворче.

Iкос 1
Бувши за природою людиною земною, ти, святителю Миколаю, явив себе подiбним до ангела доброплiдною природою твоєї душi. Тому й звикли всi спiвати тобi так:
Радуйся, вiд утроби материнської очищений; радуйся, до кончини життя Боговi призначений.
Радуйся, бо народженням своїм батькiв здивував ти; радуйся, бо пiсля народження вiдразу силу душевну показав ти.
Радуйся, саде землi обiцяної; радуйся, квiте, Богом посаджений.
Радуйся, доброплiдна лозo винограду Христового; радуйся, дерево чудоточиве в раю Iсусовому.
Радуйся, лiлеє пагiнця райського; радуйся, миро Христових пахощiв.
Радуйся, бо ти ридання припиняєш; радуйся, бо ти радiсть подаєш.
Радуйся, Миколаю, великий чудотворче.

Кондак 2
Бачачи, як розливається миро твого милосердя, богомудрий Миколаю, ми просвiчуємось душами й тiлами i дивним мироточцем живоносним визнаємо тебе, бо чудесами, що з ласки Божої розливаються тобою, як вода, ти вiрних напуваєш, щоб спiвали Боговi: Алилуя.

Iкос 2
З’ясовуючи таємницю Святої Тройцi, ти був у Никеї з отцями святими оборонцем вiри право славної, бо визнав Сина Божого рiвним Отцевi, Єдиносущним i Спiвпрестольним, а безумного Арiя викрив. Тим-то й звикли вiрнi так шанувати тебе:
Радуйся, великий стовпе благочестя; радуйся, мiсце пристановища вiрних.
Радуйся, твердине вiри православної; радуйся, почесна осeле й хвалo Пресвятої Тройцi.
Радуйся, бо рiвночесним Отцю ти Сина проповiдував; радуйся, бо Арiя осатанiлого ти вiд собору святих вiдiгнав.
Радуйся, отче, отцiв славна красo; радуйся, всiх богомудрих премудра добротo.
Радуйся, бо слова твої були вогнeннi; радуйся, бо стадо своє ти добре навчав.
Радуйся, бо тобою вiра стверджується; радуйся, бо тобою єресь перемагається.
Радуйся, Миколаю, великий чудотворче.

Кондак 3
Силою, що Бог тобi дав, утер ти всяку сльозу з обличчя тяжко скорботних, богоносний отче Миколаю, бо ти голодних годував, з морської глибини людей визволяв, хворим лiки подавав i всiм усiляко допомагав, щоб спiвали Боговi: Алилуя.

Iкос 3
Воiстину, отче Миколаю, треба було б пiсню подячну з неба тобi спiвати, а не вiд землi, бо хто iз людей здатний висловити величнiсть святости твоєї? Проте ми, переможенi любов’ю твоєю, спiваємо тобi так:
Радуйся, взiрцю ягнятам i пaстирям; радуйся, святе очищення звичаїв.
Радуйся, вмiстилище великих чеснот; радуйся, чиста й почесна свiтлице святинi.
Радуйся, свiтильнику всесвiтлий i всiм любий; радуйся, свiтло золотосяйне i непорочне.
Радуйся, достойний спiвбeсiднику ангелiв; радуйся, добрий наставнику людей.
Радуйся, правило вiри благочестивої; радуйся, образе лагiдности духовної.
Радуйся, бо тобою ми пристрастей тiлесних позбавляємось; радуйся, бо вiд тебе насолодою духовною наповнюємось.
Радуйся, Миколаю, великий чудотворче.

Кондак 4
Буря нерозумiння непокоїть мiй розум: як би достойно прославити чудеса твої, святий Миколаю? Нiхто бо не може їх перелiчити, хоча б i багато мов знав i схотiв говорити; але ми Боговi, що у тобi дивно прославився, насмiлюємося спiвати: Алилуя.

Iкос 4
Близько й далеко чутка розiйшлася про твої великi чудеса, богомудрий Миколаю, що ти звик, наче по повiтрю, на легких благодатних крилах, упереджати застигнутих бiдою i скоро спасати всiх, що тебе вихваляють:
Радуйся, утiхо в журбi; радуйся, подателю благодати.
Радуйся, несподiваних напaстей прогонителю; радуйся, добра бажаного садiвнику.
Радуйся, утiхо всiм тим, хто в бiдi; радуйся, страшний карателю напaсникiв.
Радуйся, море чудес, Богом вилитих; радуйся, скрижaлi закону Христового, Богом написанi.
Радуйся, тих, хто падає, сильне пiдведення; радуйся, тих, хто стоїть за правду, утвердження.
Радуйся, бо тобою всяка омана виявляється; радуйся, бо через тебе всяка iстина справджується.
Радуйся, Миколаю, великий чудотворче.

Кондак 5
Як зоря провiдна з’явився ти колись захопленим великою небезпекою на морi, бо вже скоро й смерть неминуча загрожувала їм, якби ти не поспiшив на їхнiй поклик з допомогою, чудотворче святий Миколаю; тодi ти заборонив бiсам, що вже лiтали та корабель потопити хотiли, i прогнав їх, а вiрних навчив Боговi, що спасав через тебе, спiвати: Алилуя.

Iкос 5
Маючи велике милосердя до вбогих, святий отче Миколаю, i дiзнавшись, що три дiви-сестри через убогiсть свою на життя блудне вже зважилися, ти, отче милостивий, таємно вночi вкинув у вiкно батьковi їх три вузлики золота, отак i самого батька i їх вiд загибельного грiха врятував. Тому й чуєш вiд усiх таке величання:
Радуйся, скарбнице великого милосердя; радуйся, притулку й захисте нещасних.
Радуйся, поживо й вiдрадо тим, хто звертається до тебе; радуйся, голодним хлiбе достатнiй.
Радуйся, багатство тим, хто бiдно живе на землi, Богом дане; радуйся, скоре пiднесення вбогих.
Радуйся, швидка вiдповiдь тим, хто потребує; радуйся, скорботним добре пiклування.
Радуйся, трьох дiв-сестeр непорочний опiкyне; радуйся, невинности щирий охоронителю.
Радуйся, надiє безнадiйних; радуйся, всьому свiтовi утiхо.
Радуйся, Миколаю, великий чудотворче.

Кондак 6
Прославляє весь свiт тебе, преблаженний Миколаю, як скорого в бiдах заступника, бо багато разiв в один час i подорожнiм на землi, i тим, хто плаває на водi, допомагав ти, упереджуючи бiди, а разом охороняючи вiд лиха всiх, що Боговi спiвають: Алилуя.

Iкос 6
Засяяв ти свiтлом життя, несучи визволення трьом воєводам, на смерть несправедливо засудженим, коли тебе, добрий пастирю Миколаю, призивали, бо ти скоро у снi царевi з’явився та настрашив його, а їх випустити звелiв без ушкодження. Тим-то з ними разом i ми вдячно величаємо тебе:
Радуйся, святителю добрий, бо всiм, хто тебе щиро призиває, ти помагаєш; радуйся, бо вiд несправедливої смерти ти визволяєш.
Радуйся, бо вiд пiдступних наклепiв ти охороняєш; радуйся, бо беззаконнi ради руйнуєш.
Радуйся, бо, як павутиння, всяку неправду розриваєш; радуйся, бо високо iстину ти пiдносиш.
Радуйся, бо невинних iз кайданiв визволяєш; радуйся, бо навiть мерцiв ти оживляєш.
Радуйся, виявителю правди; радуйся, потьмарення неправди.
Радуйся, бо тобою невиннi вiд меча врятованi; радуйся, бо через тебе вони втiшилися свiтлом життя.
Радуйся, Миколаю, великий чудотворче.

Кондак 7
Бажаючи розвiяти богохульний смoрiд єретичний, ти, святителю, справдi з’явився як миро запашнe. Бо, як був ти пастирем у Мирах, увесь свiт наповняв своїм благодатним миром. Вiджени ж i вiд нас богомерзeнне грiховне злосмраддя, щоб ми Боговi пiсню приємну спiвали: Алилуя.

Iкос 7
Вважаємо тебе, отче Миколаю, за Ноя нового, що розганяє бурю всiх лютих бiд своїм керуванням та Божественну тишу приносить тим, що величають тебе так:
Радуйся, пристановище затишне захопленим бурею; радуйся, вiдома охороно тим, хто потопає.
Радуйся, тим, хто плаває по бурхливому морю, надiйний кермaничу; радуйся, ти бо морську пучину заспокоюєш.
Радуйся, провiдникy захоплених буревiями; радуйся, теплотo для тих, хто замерзає.
Радуйся, сяйво, що скорботний морок розганяє; радуйся, свiтило, що всi краї освiтлює.
Радуйся, бо з глибини грiховної ти людей визволяєш; радуйся, бо в пекельну безодню сатану вкидаєш.
Радуйся, бо через тебе ми безодню Божого милосердя смiливо закликаємо; радуйся, бо врятованi тобою вiд потопу гнiву Божого, мир з Богом здобуваємо.
Радуйся, Миколаю, великий чудотворче.

Кондак 8
Предивне чудо виявляє твоя священна церква тим, хто вдається до тебе, святителю Миколаю, бо, коли i мале молiння приносимо в нiй, вiд недуг великих сподобляємося зцiлення, як тiльки пiсля Бога на тебе надiю покладемо, з вiрою взиваючи: Алилуя.

Iкос 8
Воiстину ти всiм увесь є допомогою, богоносний Миколаю, i зiбрав укупi всiх, хто до тебе вдається, як визволитель, як годувальник i лiкар скорий усiм на землi, всiх заохочуючи так тебе величати:
Радуйся, джерело всяких зцiлень; радуйся, в лютих стражданнях допомoго.
Радуйся, зiрнице, що сяє заблудлим у пiтьмi грiховнiй; радуйся, росo неботочна трудящим у спеку.
Радуйся, бо тих, хто потребує, ти добре впорядковуєш; радуйся, бо тим, хто прохає, ти подаєш достаток.
Радуйся, бо часто прохання ти випереджаєш; радуйся, бо старечою сивиною вкритим ти силу вiдновлюєш.
Радуйся, багатьох схиблень з путi iстинної викривачy; радуйся, таїн Божих вiрний служителю.
Радуйся, бо тобою заздрощi знищуємо; радуйся, бо тобою доброчесне життя набуваємо.
Радуйся, Миколаю, великий чудотворче.

Кондак 9
Всякi болiстi нашi вгамуй, великий заступнику Миколаю, подаючи благодатне лiкування, що усолоджує душi нашi, а серця звеселяє усiм, хто щиро по допомогу до тебе звертається, а Боговi спiває: Алилуя.

Iкос 9
Знаємо, богомудрий отче Миколаю, що порожнi мудрувaння безбожних посоромленi тобою, бо Арiя богозневажника, який роздiляв Божество, i Савелiя, котрий змiшував Святу Тройцю, ти перемiг, а нас у вiрi православнiй утвердив; тим-то ми й шануємо тебе так:
Радуйся, щитe, що охороняєш благочестя; радуйся, мечy, що посiкаєш злочестя.
Радуйся, навчителю Божих повелiнь; радуйся, нищителю богопротивних учень.
Радуйся, лiствице, поставлена Богом, котрою сходимо на небо; радуйся, покрoве, Богом створений, що багатьох укриває.
Радуйся, бо ти немудрих умудрив твоїми словами; радуйся, бо ти лiнивих спонукaв твоїми звичаями.
Радуйся, свiтлосте незгасима заповiдей Божих; радуйся, пресвiтлий променю закону Господнього.
Радуйся, бо повчаннями твоїми знищуються єретичнi голови; радуйся, бо тобою вiрнi сподобляються слави.
Радуйся, Миколаю, великий чудотворче.

Кондак 10
Бажаючи спасти душу свою, ти, отче Миколаю, плоть свою пiдкорив воiстину духовi, спочатку мовчанням та боротьбою з помислами, а потiм богомислення до дiянь приєднав, а через богомислення розум звершений набув, котрим дерзновенно з Богом i ангелами бесiдував, завжди спiваючи: Алилуя.

Iкос 10
Ти стiна для тих, святителю Миколаю, хто славить чуда твої, i для всiх, хто до твого заступництва вдається; тому й нас, на чесноти вбогих, вiд злиднiв, напaсти, недуг i всяких бiд спасай, щоб ми з любов’ю величали тебе:
Радуйся, бо ти вiд убогости вiчної рятуєш; радуйся, бо ти багатство нетлiнне подаєш.
Радуйся, поживо нетлiнна спраглим до правди; радуйся, пиття невичерпне тим, що прагнуть життя.
Радуйся, бо ти вiд зaколотiв i воєн охороняєш; радуйся, бо ти з кайданiв i полону визволяєш.
Радуйся, в бiдах преславний заступнику; радуйся, в напастях великий захиснику.
Радуйся, бо багатьох вiд погибелi ти врятував; радуйся, бо ти безлiч вiд ушкодження зберiг.
Радуйся, бо тобою вiд смерти лютої грiшники спасаються; радуйся, бо тобою тi, що каються, життя вiчного сподобляються.
Радуйся, Миколаю, великий чудотворче.

Кондак 11
Хвалу Пресвятiй Тройцi бiльшу вiд iнших принiс ти, преблаженний Миколаю, думкою, словом i дiлом, бо великим досвiдом правовiрнi повелiння з’ясував ти, вiрою, надiєю й любов’ю навчаючи нас Єдиному в Тройцi Боговi спiвати: Алилуя.

Iкос 11
Бачимо тебе, прославлений Богом отче Миколаю, як промiнь ясноблискучий, що не гасне для тих, хто у пiтьмi життя перебуває, бо з ангельськими свiтилами духовними ти бесiдуєш про нестворене Троїчне Свiтло i душi вiрних просвiчуєш, якi спiвають тобi:
Радуйся, сяйво Трисонячного свiтла; радуйся, зоре ранiшня незаходимого Сонця.
Радуйся, свiчко, вогнем Божественним запалена; радуйся, бо ти згасив полум’я диявольської безбожности.
Радуйся, ясна прoповiде вiри православної; радуйся, яскраве сяйво свiтла євангельського.
Радуйся, блискавко, що єресi спалює; радуйся, грoме, що спокусникiв страхає.
Радуйся, iстинного розумiння учителю; радуйся, таємничої мудрости виявителю.
Радуйся, бо тобою знищено поклонiння творiнню; радуйся, бо тобою навченi ми поклонятися Творцевi у Тройцi.
Радуйся, Миколаю, великий чудотворче.

Кондак 12
Знаючи, що маєш ти вiд Бога благодать, радiсно святкуємо пам’ять твою, як належить, преславний отче Миколаю, i до дивного заступництва твого всiєю душею вдаємося, та, не маючи змоги перелiчити преславних дiл твоїх, як i пiску морського та бeзлiчi зiрок небесних, зчудувaнням охопленi, спiваємо Боговi: Алилуя.

Iкос 12
Прославляючи чудеса твої, всехвальний отче Миколаю, величаємо тебе, бо в тобi дивно прославився Бог, у Святiй Тройцi хвальний. Та хоча б надто багато складених вiд щирого серця псалмiв i пiсень принесли ми тобi, чудотворче святий, нiчого не зробили б рiвного даровi чудес твоїх, дивуючись яким, взиваємо до тебе:
Радуйся, Царя царiв i Господа владик вiрний служителю; радуйся, служителiв Його небесних спiвжителю.
Радуйся, вiрним допомого; радуйся, славо роду християнського.
Радуйся, перемоги рiвноiменний; радуйся, вiнценосцю преславний.
Радуйся, образе всiх чеснот; радуйся, надiйний захисте всiм, хто до тебе по допомогу вдається.
Радуйся, пiсля Бога i Богородицi вся наша надiє; радуйся, тiл наших здоров’я i душ спасiння.
Радуйся, бо тобою вiд смерти вiчної ми визволяємось; радуйся, бо тобою життя вiчного сподобляємось.
Радуйся, Миколаю, великий чудотворче.

Кондак 13
О пресвятий i предивний отче Миколаю, утiхо всiм скорботним. Прийми нашу нинiшню хвалу тобi i боговгодним твоїм заступництвом ублагай Господа, щоб спаслися ми вiд вiчних мук i з тобою Йому спiвали: Алилуя.

(Цей кондак читається тричi. I пiсля цього знову читаються перший iкос i перший кондак.)

* * *

Молитва
О всеблагий отче наш Миколаю, пастирю i вчителю всiх, хто з вiрою вдається пiд захист твiй i теплою молитвою благає тебе: поспiши й захисти отару Христову вiд вовкiв, що гублять її. Україну нашу i всяку країну християнську захисти i збережи святими твоїми молитвами вiд мирських зaколотiв, землетрусу, наступу чужинцiв, i мiжусoбицi; вiд голоду, пoшести, потопу, вогню, меча i наглої смерти всяку людину охорони. I як помилував ти трьох мужiв, що у в’язницi сидiли, та спас їх вiд гнiву царського й кари смертної, так помилуй i нас, що розумом, словом i дiлом у темрявi грiхiв перебуваємо. Спаси нас вiд гнiву Божого й вiчної кари: щоб твоїм заступництвом i помiччю та Своєю благодаттю й милосердям подав нам Христос Бог тихо i без грiха прожити на цiм свiтi i не засудив нас стояти лiворуч, а сподобив стати праворуч з усiма святими. 
Амiнь
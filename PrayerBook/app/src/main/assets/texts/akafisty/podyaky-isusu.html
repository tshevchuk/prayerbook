Кондак 1
Нетлінний Царю віків, що тримаєш в Правиці Своїй всі шляхи життя людського, силою спасительного промислу Твого дякуємо Тобі за всі явні таємні благодіяння Твої, за земне життя, за небесні радощі Царства Твого майбутнього. Подавай нам і надалі Твої радості тим, хто співає Тобі: Слава Тобі, Боже, навіки!  

Ікос 1 
Слабою, безпорадною дитиною прийшов я в світ цей, і Твій Ангел розгорнув свої крила, охороняючи мою колиску. З тих пір любов Твоя сяє на всіх дорогах моїх, чудесно ведучи мене до Світла Небесного. Славимо щедрі дари Твого промислу, що подав Ти з першого дня і донині. Дякую і виголошую з усіма тими, хто пізнав Тебе:
Слава Тобі, Боже, що подав мені життя!
Слава Тобі, Боже, що оберігав мене ще в утробі материнській!
Слава Тобі, Боже, що допоміг мені зрости і зміцніти!
Слава Тобі, Боже, що мій розум відкрив до пізнання!
Слава Тобі, Боже, що у пізнанні дозволив смисл всього Тобою даного збагнути!
Слава Тобі, Боже, що показав красу всесвіту!
Слава Тобі, Боже, що розкрив переді мною небо і землю, як велику книгу премудрості!
Слава Тобі, Боже, Твоїй вічності серед світу тимчасового.
Слава Тобі, Боже, що дозволив через світ видимий пізнати Тебе невидимого!
Слава Тобі, Боже, що відкрив у тимчасовому велич вічного!
Слава Тобі, Боже, що у красі земній дав побачити образ Раю неземного!
Слава Тобі, Боже, що в досконалості творіння земного відкрив велич Премудрості Твоєї!
Слава Тобі, Боже, навіки!

Кондак 2 
Господи, добре гостювати у Тебе. Духмяне повітря, гори, що піднімаються в небо, води, як безмежні дзеркала, що відсвічують золото променів і легкість хмар. Вся природа таємниче шепочеться, вся наповнена ласкою: птахи і звірі носять печать Твоєї любові. Благословенна мати - Земля з її короткочасною красою, що пробуджує тугу за вічною вітчизною, де в нетлінній красі звучить спів. Алилуя!  

Ікос 2 
Ти, Господи, ввів нас в це життя, як в чарівний рай, ми побачили небо, як блакитну глибоку чашу, в якій дзвенять співи пташок. Ми почули миротворчий шум лісу і солодкозвучну музику вод. Ми їли запашні плоди і духмяний мед. Добре в Тебе на землі, радісно у Тебе в гостях.
Слава Тобі, Боже, за свято життя!
Слава Тобі, Боже, за кожний подих грудей моїх!
Слава Тобі, Боже, за кожний крок життя земного!
Слава Тобі, Боже, за кожну мить радості!
Слава Тобі, Боже, за дні мирні!
Слава Тобі, Боже, за здоров’я тілесне!
Слава Тобі, Боже, за прохолодну свіжість води!
Слава Тобі, Боже, за багатство плодів земних!
Слава Тобі, Боже, за пахощі конвалій і троянд!
Слава Тобі, Боже, за мелодійність співу пташок!
Слава Тобі, Боже, за світлу посмішку пробудження!
Слава Тобі, Боже, за земне життя - провісника небесного.
Слава Тобі, Боже, навіки!

Кондак 3 
Силою Духа Святого оповита кожна квітка. Тихий повів аромату, ніжність забарвлення - краса великого в малому. Хвала і честь Животворчому Богу, що простер луки, як кольорову ковдру, Богу, що увінчує поля золотом колосків і блакиттю васильків, а душі дає радість споглядання. Веселіться і співайте хвалу Йому. Алилуя!  

Ікос 3 
Який Ти, Господи, прекрасний в тріумфі весни, коли воскресло все творіння і на тисячу ладів радісно взиває до Тебе. Ти - джерело життя. Ти - переможець смерті. При світлі місяця і співу солов`я стоять долини та ліси в своїх білосніжних шлюбних уборах. Вся земля - наречена Твоя, вона чекає Тебе - Нетлінного Жениха. Якщо Ти траву так одягаєш, то як же нас зміниш у майбутньому віці воскресіння. Як засяють наші тіла! Як освітяться наші душі!
Слава Тобі, Боже, що вивів із темноти землі різнобарвність, різноманітність фарб, ароматів, смаків.
Слава Тобі, Боже, що наділив Ти нас здатністю відчувати, бачити, пізнавати і насолоджуватись всім Тобою створеним!
Слава Тобі, Боже, за привітність і ласку всієї природи Твоєї!
Слава Тобі, Боже, за все, що нам зрощує земля!
Слава Тобі, Боже, що оточив Ти нас тисячами Твоїх створінь!
Слава Тобі, Боже, що упокорюєш для нас все існуюче!
Слава Тобі, Боже, що поставив Ти людину над творінням земним!
Слава Тобі, Боже, за те що наділив нас словесністю щоб прославляти Тебе серед творіння всього безсловесного!
Слава Тобі, Боже, за глибину Твого розуму, відтвореного в усьому творінні!
Слава Тобі, Боже, що подаєш світу печалі і радощі!
Слава Тобі, Боже, що засвітив яскраво світло вічного життя!
Слава Тобі, Боже, за надію безсмертної ідеальної нетлінної краси!
Слава Тобі, Боже, навіки!

Кондак 4 
Як Ти, Господи, усолоджуєш тих, що мріють про Тебе, яке животворне слово Твоє святе, краще єлею, солодше сота. Бесіда з Тобою, молитва до Тебе окриляє і живить. Яким трепетом переповнюється серце і якою величною і розумною стає природа і все життя. Де немає Тебе - там порожнеча, де Ти - там багатство душі, там живим потоком ллється пісня. Алилуя!  

Ікос 4 
Коли на землю зійде присмерк, коли зацарює спокій вечірнього світла і тиша згаслого дня, я бачу Твої обриси під образами сяючих хоромів. Сяйво зірок, вогонь і пурпур, золото і блакить - все сповіщає про невимовну красу Твоїх володінь, що таємно кличуть: « Ідімо до Отця!» Тож благоговійно цілуючи сліди Твоєї невидимої стопи, виголошую Тобі.
Слава Тобі, Боже, в тихий час вечора!
Слава Тобі, Боже, за прощальний промінь сонця!
Слава Тобі, Боже, що подаєш світу великий спокій!
Слава Тобі, Боже, що посилаєш нам відпочинок після турбот денних!
Слава Тобі, Боже, що заспокоюєш струджене скорботами серце затишком вечірніх хвилин!
Слава Тобі, Боже, за тихе мерехтіння зірок!
Слава Тобі, Боже, за благодатний сон!
Слава Тобі, Боже, що не покидаєш нас у темряві ночі!
Слава Тобі, Боже, що молитву нашу чуєш в час вечірній!
Слава Тобі, Боже, за молитву розчуленої душі!
Слава Тобі, Боже, за щасливу ранкову зорю!
Слава Тобі, Боже, за обіцяне пробудження радості вічного невечірнього дня!
Слава Тобі, Боже, навіки!

Кондак 5 
Не страшні житейські бурі тому, у кого в серці сяє світильник Твого вогню. Навколо негода і темінь, страх і завивання вітру, а в душі у нього тиша і світло, там тепло і спокійно, там Христос, серце співає пісню. Алилуя!  

Ікос 5 
Я бачу небо Твоє, що сяє зірками. Який же Ти, Боже, багатий, скільки у Тебе світла! Промінням далеких світил дивиться на мене вічність. Я такий малий і мізерний, але зі мною Господь. Його любляча правиця завжди оберігає мене.
Слава Тобі, Боже, за батьків добрих!
Слава Тобі, Боже, за вчителів мудрих!
Слава Тобі, Боже, за наставників терпеливих!
Слава Тобі, Боже, за отців богодухновенних!
Слава Тобі, Боже, за любов рідних і близьких!
Слава Тобі, Боже, за друзів вірних!
Слава Тобі, Боже, за промислительні зустрічі з людьми!
Слава Тобі, Боже, зате, що промишляєш над народами і державами!
Слава Тобі, Боже, за тиху пристань серед бурхливого моря життя!
Слава Тобі, Боже, за світлі хвилини мого життя!
Слава Тобі, Боже, за ясну радість серця!
Слава Тобі, Боже, за щастя жити, рухатись і споглядати!
Слава Тобі, Боже, навіки!

Кондак 6 
Який Ти, Господи великий і близький в могутньому русі грози! Ми бачимо Твою могутню руку в перегинах сліпучої блискавки. Дивовижна велич Твоя! Голос Господа над полями та в шумі лісів! Голос Господа в торжестві грому і дощу! Голос Господа над багатьма водами! Хвала Тобі в гуркоті вогнедишних гір! Ти стрясаєш землю, як одежу. Ти піднімаєш до неба хвилі морські. Хвала Тобі, що упокорюєш людську гординю, яка вигукує в покаянні: Алилуя!  

Ікос 6 
Коли блискавка освітлює обриси бенкету, то після неї жалюгідними здаються вогні світильників, так Ти раптово сіяв в душі моїй під час найсильніших радостей життя духу. Душа моя прагнула до Тебе.
Слава Тобі, Боже, - вершино найвищої людської мрії.
Слава Тобі, Боже, істинний наш смисле життя!
Слава Тобі, Боже, за нашу невгамовну спрагу богопізнання!
Слава Тобі, Боже, що надихнув нас невдоволеністю земним!
Слава Тобі, Боже, що годуєш нас Хлібом істинним який веде нас до життя безсмертного!
Слава Тобі, Боже, що звільняєш нас від тління!
Слава Тобі, Боже, за дари духовні!
Слава Тобі, Боже, що вклав в нас вічну тугу за небом!
Слава Тобі, Боже, що оповив нас найтоншим промінням Твоїм!
Слава Тобі, Боже, що розтрощив владу духів тьми і прирік на знищення всяке зло!
Слава Тобі, Боже, за одкровення Твої, за щастя відчувати Тебе і жити Тобою!
Слава Тобі, Боже, що через покаяння відкриваєш нам двері небесних осель Твоїх!
Слава Тобі, Боже, навіки!

Кондак 7 
В чудовому поєднанні звуків чути поклик Твій. Ти відчиняєш нам притвор майбутнього раю в мелодійності співу, в гармонійних тонах, в висоті музичної краси, в блиску художньої творчості. Все істинно прекрасне могутнім призивом підносить душу до Тебе, змушує натхненно співати хвалу: Алилуя!

Ікос 7 
Натхненням Святого Духа Ти озорюєш думки художників, поетів і геніїв науки. Надсвідомою силою вони пророче осягають Твої закони, розкриваючи нам безодню творчої премудрості Твоєї. Їхні діла мимоволі говорять про Тебе: о, який Ти величний у своїх творіннях; о, який Ти величний в людині, що співає:
Слава Тобі, Боже, що показав незбагненну силу в законах вселенної!
Слава Тобі, Боже, що вся природа повна законів Твого буття!
Слава Тобі, Боже, за щедрі таланти для людей!
Слава Тобі, Боже, за все, що відкрив нам з ласки Твоєї!
Слава Тобі, Боже, за те, що скрив у мудрості Твоїй!
Слава Тобі, Боже, за геніальність людського розуму!
Слава Тобі, Боже, за животворну силу праці!
Слава Тобі, Боже, за вогняні язики натхнення!
Слава Тобі, Боже, навіки!

Кондак 8 
Який близький Ти, Господи, в дні хвороби. Ти сам відвідуєш хворих. Ти нахиляєшся до страдницького ложа, і серце говорить з Тобою. Ти миром озаряєш душу під час тяжких скорбот і страждань. Ти посилаєш несподівану допомогу. Ти - Утішитель, Ти - любов, що випробовує і страждає. Тобі співаємо пісню. Алилуя!  

Ікос 8 
Коли в дитинстві вперше я призвав Тебе, Ти здійснив мою молитву і душу осяяв благоговійним спокоєм. Тоді я зрозумів, що Ти благ і блаженні, що йдуть до Тебе. Я став призивати Тебе знову, Бога, що виконуєш на благо бажання моє, що не спиш наді мною день і ніч.
Слава Тобі, Боже, що наперед посилаєш нам блага!
Слава Тобі, Боже, що чуваєш наді мною день і ніч!
Слава Тобі, Боже, що даруєш нам силу духа, що піднімається над всім тілесним!
Слава Тобі, Боже, бо Ти відроджуєш у нас жагу за Царством Твоїм Небесним!
Слава Тобі, Боже, бо Ти сподобляєш нас жити з Тобою зараз, і в віці майбутньому!
Слава Тобі, Боже, бо Ти даруєш всім вічне життя!
Слава Тобі, Боже, що нагородив безсмертям все добре і високе!
Слава Тобі, Боже, бо Ти обіцяв нам бажану зустріч з померлими.
Слава Тобі, Боже, навіки!

Кондак 9 
Чому вся природа затаєно посміхається Тобі в дні свят Твоїх? Чому тоді в серці розливається дивна легкість, яку не зрівняти ні з чим земним? Повітря вівтаря і храму стає світлодайним, це легке віяння благодаті Твоєї, це відблиск фаворського світла, коли небо і земля в захопленні співають: Алилуя!   

Ікос 9 
Коли Ти, Господи, надихав мене служити ближньому, а душу осявав покорою, тоді один з незліченних променів Твоїх падав на моє серце, і воно ставало світоносним, як залізо в огні. Я бачив Твій таємний невловимий лик.
Слава Тобі, Боже, що змінюєш наше життя добрими справами!
Слава Тобі, Боже, що огороджуєш нас від зла законом Твоїм святим!
Слава Тобі, Боже, що зберігаєш невимовну насолоду в кожній заповіді Твоїй!
Слава Тобі, Боже, бо Ти утримуєш все істиною і справедливістю, а відновлюєш милістю!
Слава Тобі, Боже, бо за словом пророка, Ти Той, що любить милувати!
Слава Тобі, Боже, що завжди знаходишся там, де буяє милосердя!
Слава Тобі, Боже, що впавших підводиш, і не через діла, а через віру і надію оправдовуєш!
Слава Тобі, Боже, що посилаєш нам невдачі і скорботи, щоб ми були співчутливі до страждаючих!
Слава Тобі, Боже, що укріпляєш випробуваннями нашу віру!
Слава Тобі, Боже, що дав велику нагороду за самоцінність добра!
Слава Тобі, Боже, що вінчаєш нас досконалістю!
Слава Тобі, Боже, що підняв любов на найвищий щабель серед земного і небесного!
Слава Тобі, Боже, навіки!

Кондак 10 
Розбите впрах не відновити. Але Ти, Господи, відновлюєш тих, у кого зітліла совість. Ти повертаєш попередню красу душам, що безнадійно загубили її. З Тобою немає невиправного. Ти - вся любов! Ти - Творець! Тобі хвалебно співаємо: Алілуя!

Ікос 10 
Господи! Знаючи відпадіння гордого ангела Денниці, спаси мене силою благодаті Твоєї. Не дай мені відпасти від Тебе. Не дай мені забути всі благодіяння Твої і дари. Не дай мені впасти в сумнів про Тебе. Загостри слух мій, щоб я завжди чув Твій таємний голос і призивав Тебе скрізь Присутнього і Всезнаючого.
Слава Тобі, Боже, за корисний збіг обставин!
Слава Тобі, Боже, за дії Твої промислительні!
Слава Тобі, Боже, за присутність Твою повсякчасну!
Слава Тобі, Боже, за одкровення у сні і наяву!
Слава Тобі, Боже, бо Ти обіцяв нам бажану зустріч з померлими.
Слава Тобі, Боже, навіки!

Кондак 11 
Крізь льодяний ланцюг віків я відчуваю тепло Твого Божественного подиху, чую струминку крові, Ти вже недалеко. Я бачу Твій Хрест. Ось Він переді мною грішним. І заради мене занепалого схиляюсь перед Ним долілиць. Тут ніколи не стихає хвалебний спів: Алилуя.  

Ікос 11 
Блаженний, хто сподобиться вечері у Царстві Твоєму. Але Ти на землі прилучив мене цього блаженства. Скільки разів Ти подавав у Своїй Правиці Божественні Тіло і Кров, і я багатогрішний приймав цю Святиню Твою і відчував Твою любов невимовну і надприродну.
Слава Тобі, Боже за незбагненну живодайну силу Твоєї благодаті!
Слава Тобі, Боже, що спорудив Церкву Твою, як тихий притулок змореному світу!
Слава Тобі, Боже, за свободу істинну через Святі Таїнства даровану!
Слава Тобі, Боже, що відновлюєш нас животворчими силами хрещення!
Слава Тобі, Боже, що нас духовно народжуєш!
Слава Тобі, Боже, що повертаєш тим, що каються чистоту думок!
Слава Тобі, Боже, що вказуєш дорогу заблудлим!
Слава Тобі, Боже, за невичерпну любов і прощення гріхів людських!
Слава Тобі, Боже, що для нас, що пішли шляхом пізнання чуттєвого і тілесного, Ти шляхом пізнання духовного став!
Слава Тобі, Боже, за Чашу життя, за Хліб вічної радості святого Причастя!
Слава Тобі, Боже, що став для нас доступним в недоступності Твоїй!
Слава Тобі, Боже, що підносиш нас на небо силою хресних страждань Твоїх!
Слава Тобі, Боже, навіки!

Кондак 12 
Я бачив багато разів відтворення слави Твоєї на обличчях померлих. Якою незрівнянною і неземною радістю світились вони. Які легкі нематеріальні були їх риси. Це було торжество досягнутого щастя і спокою. Мовчазно вони призивали Тебе в час смерті своєї! Просвіти і мою душу, що промовляє: Алилуя.

Ікос 12 
Що моя похвала Тобі?! Я не чув співу Херувимів. Це наділ високих душ. Але я знаю, як хвалить Тебе природа. Я бачив, як взимку в місячній тиші вся земля молилась Тобі, одягнена в білу ризу, сяючи діамантами снігу. Я бачив, як радів Тобі схід Сонця і хори птахів співали Тобі славу. Я чув, як таємниче шумить про Тебе ліс, співають вітри, бринять води, як проповідують про Тебе хори світил своїм рівним рухом в безкінечному просторі. Що моя похвала Тобі ?! Природа слухає Тебе, а я ні. Але поки я живу і бачу Твою любов, хочу дякувати, молити і призивати:
Слава Тобі, Боже, що полюбив нас любов`ю глибокою, безмірною, Божественною!
Слава Тобі, Боже, що огорнув нас опікою постійною!
Слава Тобі, Боже, що осінив нас світлими сонмами Ангелів і Святих!
Слава Тобі, Боже, за уділ небесний у служінні нашому земному!
Слава Тобі, Боже, що відкриваєш нам у тимчасовому вічність!
Слава Тобі, Боже Всесвятий Отче, що заповів нам Своє Царство!
Слава Тобі, Боже, що відкриваючи Себе, у пізнанні вдосконалюєш нас!
Слава Тобі, Боже, що Своєю силою спокути відродив нас Кров`ю Своєю!
Слава Тобі, Боже, що вчинив нас причасниками Божественної Плоті Твоєї!
Слава Тобі, Боже Душе Святий, Животворче Сонце майбутнього віку!
Слава Тобі, Боже, за те, що відкрив Ти нам!
Слава Тобі, Боже, за те корисне, чого розум наш обмежений пізнанням торкнутися зараз не може!
Слава Тобі, Боже за все! О, Тройце Божественна Всеблагая, слава Тобі навіки!

Кондак 13 
О, Всеблагая Тройце! Прийми подяку за всі милості й щедроти Твої і зроби нас достойними Твоїх благодіянь, щоб ми примножили даровані Тобою таланти і ввійшли у вічну радість Господа свого з переможною хвалою: Алилуя.
(Цей кондак 3р, потім ікос 1, кондак1, читання євангелія, сугуба єктенія, і молитва подячна, одна чи кілька).

* * *

Молитва
Всемогутній Боже, милосердний Отче! Я знаю, що я не гідний приносити мою подяку Тобі. Ти не потребуєш нічого від мене, знаючи мою нікчемність, мою бідність перед Тобою. Але Ти дав мені ласкаво Твою заповідь приносити Тобі славословлення і подяку мого вдячного серця.
Великий Боже, Милосердний Отче! Яку достойну величності Твоєї, подяку можу скласти Тобі я, бідний і нікчемний грішник? Все ж віруючи у Твою всепрощальну любов, я приношу Тобі в ім’я Сина Твого, нашого Спасителя і Визволителя, жертву хваління, жертву славословлення мого відданого Тобі і вдячного серця. Ти благословляєш мене у кожній хвилині життя мого, Ти настановляєш мене на все добре, чисте і святе. Ти підтримуєш мене і ведеш мене по дорозі Твоїй, Ти приводиш мене терпляче до вічного блаженства у Твоїм Небеснім Царстві, прощаючи з любов’ю мої провини.
Нехай же слава, честь і поклоніння Тобі, Богу Вічному, ніколи не замовкнуть у серці моїм, нехай воно славить Тебе, Бога Милосердного, в Тройці Святій Єдиного, Отця, і Сина, і Святого Духа нині, і повсякчас, і на віки віків. 
Амінь

* * *

Тропар, глас 4
 
Вдячні сущі недостойні раби Твої, Господи, за Твої великі благодіяння, що Ти нам посилаєш, уславлюючи Тебе, хвалимо, благословимо, дякуємо, співаємо і величаємо Твоє благоутробіє і рабськи з любов’ю взиваємо до Тебе, Благодающий, Спасе наш, слава Тобі!

Кондак, глас 3
 
Твої добродійства і дари, як раби недостойні, отримавши, до Тебе щиросердно приходимо і приносимо посильну подяку і Тебе благодателя і Творця славлячи виголошуємо: Слава Тобі, Боже прещедрий!
Кондак 1
Вибраний всього світу пресвітлий світильнику, і Христової Церкви премудрий учителю, чернечих уставів найперший написателю, Василію Великий, Святої Трійці гарячий і вірний служителю, до Господа молися за нас, що Тебе вихваляємо і щирим серцем до Тебе кличемо: Радуйся Василію Великий, всесвітній світильнику.

Ікос 1
Творець Ангелів рівним до Ангела показав Тебе на землі, святителю Василію, рівноангельський шлях до неба ведучий нам показав, законодавче монаших уставів, що ними ми день у день повчаємось і подяку за це Творцеві всіх Богові віддаємо, із радістю Тобі співаємо так:
Радуйся, Василію, насліднику царства.
Радуйся, Первопатріарше, монахів учителю.
Радуйся, чистоти і ціломудрості дивний охоронцю.
Радуйся, мовчазного життя істинний любителю.
Радуйся, пастирю, що від самого Бога прийняв владу пасти духовно вівці.
Радуйся, що хижих вовків єресей від стада Христового відігнав.
Радуйся, свічко, що темряву ідолослужіння проганяєш.
Радуйся, світлосяйна блискавко, що весь світ радістю просвічуєш.
Радуйся, Євангелістської істини ревний навчителю.
Радуйся, в’сезлобного Алієвого обману мужній знищувачу.
Радуйся, шляху вірний і відомий проводирю.
Радуйся, всіх призиваючих Тебе на захист скорий защитнику.
Радуйся, Василію Великий, всесвітній світильнику.

Кондак 2
Побачивши Тебе, преславний Кесаріївський люд, як палкого поборника Святої Трійці, ввели Тебе на святительський престіл, хоч неохочий Ти був і чимало раз утримувався, на нього ж сівши. Божественним вченням прогримів і трисонячне нероздільне Ти світло Божества проповідував: тому осяяні Твоїм вченням, всюдисущій поклоняючись Трійці, благально співаємо – Алилуя!

Ікос 2
Розумом і язиком вогненним попалив Ти богоборних єретиків, вірних же трисонячним просвітив Ти світлом в трьох особах єдиного Бога, хвалити навчав Ти якого, ми земними устами вихваляємо Тобі співаючи:
Радуйся, сопілко і гусле, що троїчну пісню солодко підносиш.
Радуйся, золотогранна багрянице, що Христову Церкву солодко прикрашаєш.
Радуйся, книго, богословськими науками наповнена.
Радуйся, глибино православних догматів невиміряна.
Радуйся, ладане, спалений вогнем Святого Духа.
Радуйся, що Христовою благістю наповнює круг земний.
Радуйся, шо запах ідольських жертв силою Святого Духа розігнав.
Радуйся, бо людей, що ідолам служили, до істинного Бога покликав.
Радуйся, глибини православних правил мірителю.
Радуйся, єретичних догмів премудрий винищувачу.
Радуйся, глибино, що злочестивого Арія з його прихильниками в безодні пекельній потопила.
Радуйся, висото, яка трисонячне світло блаженно світові явила.
Радуйся, Василію Великий, всесвітній світильнику.

Кондак З
Сила Вишнього Тебе непоборним воїном вчинила, святителю Василію, кріпко і мужньо Ти боровся з Юліаном-відступником і озлобленими ідолопоклонниками, їхнє поганське язичне вчення Ти мечем святої віри посік, зволивши Трійці Святій у Єдиному Божестві виспівувати: Алилуя!

Ікос З
Маючи богосяйну зорю богословія, преоблаженний отче Василію, Ти розігнав темні хмари відступного Юліанового безвірства, і багатопобожне його зловір’я до решти спопелив, і єдиного Бога в трьох іпостасях славити вірних научив Ти, ми ж Тобою навчені, співаємо Тобі оце:
Радуйся, другий Мойсею, що від ідольської роботи нас визволив.
Радуйся, вогненний стовпе, ніч ідолослужіння просвіщающий.
Радуйся, ясносвітящий світанку, щодо землі обітованої шлях нам показуєш.
Радуйся, джерело, що в пустині монашого життя небесними водами спрагу гасиш.
Радуйся, працівнику, поживою слова Божого вірних насичуєш.
Радуйся, як гіркі овочі бажання приносяших до мудрості наставляв Ти.
Радуйся, бо важкі труди терпіння Хрестом Христовим осолоджував Ти.
Радуйся, бо того, хто праобразом був на землі, навчив Ти наслідувати.
Радуйся, бо скрижалі веління Христового непохитно заповів Ти зберігати.
Радуйся, вождю нового Ізраїлю, міцний і непереможний.
Радуйся, ворогів, супроти Бога повсталих, Ти здолав остаточно.
Радуйся, Василію Великий, всесвітній світильнику.

Кондак 4
Бурею нечестивого царя Валентія, розпаленого єресенським вченням, Ти розігнав силою Божественного Духа, і повсталих на православних Ти втихомирив, церкву, захоплену єретиками. Ти повернув силою молитви Твоєї, в ній невимовною радістю православних співав Ти Святій Трійці: Алилуя!

Ікос 4
Як почуло Твої багатонатхненні повчання про Святу Трійцю, святителю Христовий Василію, зібрання єретиків, надміру розпалившись гнівом, стали виготовлювати на праведного Тебе беззаконня і неправду. Ти ж, як переможний воїн, мужньо за Святу Трійцю змагався, не побоявшись їхнього лаяння, Ти ж навіть ще і посміявся з їхнього нерозумного мудрування, проповідуючи голосну Пресвяту Трійцю і єдність триособову, яку ми вихваляючи, співаємо Тобі:
Радуйся, Василію, від Бога Дарований Святої церкви учителю.
Радуйся, Архієрею Божий, святий наставниче, заздалегідь вибраний.
Радуйся, як, що благословив Сина, Отцю собезначальному.
Радуйся, як світло предвічне від Світила предвічного засяяло.
Радуйся, бо Ти Бога втіленого назвав Спасителем всіх людей.
Радуйся, бо того ж Господа Ісуса Ти визнавав за творця всіх віків.
Радуйся, бо Ти закрив міцно уста неправдомовні Арія, що ганив Божого Сина.
Радуйся, бо Ти скарав догачним вогнем Валентина, який ненавидів Христа.
Радуйся, бо працею своїх слів Ти переміг зловірних Аріян.
Радуйся, бо висотою Твоєї премудрості Ти возвеличив Християн.
Радуйся, добрий благовір’я поборнику і високий розуме.
Радуйся, найсолодший учителю Христових об’явлень.
Радуйся, Василію Великий, всесвітній світильнику

Кондак 5
Зорею духовного Сходу, що від Бога іде, Ти показався, святителю Христовий Василію, і немов мряку єретичного вчення, на Господа нашого Ісуса розпорошуючи, просвітив промінням богослов’я. І того ж Божого Сина Одноістотного Отцеві і Духові Ти цим вказав, ще й з ревністю, честю та славою йому, як істинному Богові і досконалому чоловікові, повсякчас співаєш: Алилуя!

Ікос 5
Як Твоє духовне стадо побачило Тобою першу заповідну погибель на зловірних і христоненависних царів, що вона швидко наближається, то невимовною радістю звеселилося і подячну пісню заспівало Триособовому Богові, що повернув спокій своїй церкві святими і палкими Твоїми Молитвами, цим же і ми поручаючись, співаємо Тобі:
Радуйся, Василію, вогняний стовпе, що сягаєш небесної висоти.
Радуйся, високолетний орле, що проникаєш троїчне світло.
Радуйся, нас як птахів земного гнізда, до троїчного світила вгору виносиш.
Радуйся, крилатий орле, що увесь світ пролітаєш вченням.
Радуйся, що темних пороків безбожжя винищуєш дощенту.
Радуйся, джерело животворчих вод Духа Утішителю.
Радуйся, що виливаєш струмки навчання на всі сторони світу.
Радуйся, милозвучний соловею, що звеселяєш серця вірних.
Радуйся, милодійний канаріє, що піснями Бога прославляєш.
Радуйся, райська ріко, що витікаєш із Едему.
Радуйся, бистрино, що наповнюєш солодкими вченнями всю землю.
Радуйся, Василію Великий, всесвітній світильнику.

Кондак 6
Ти виявив себе, Христовий святителю Василію, богомовним проповідником, богонатхненними устами, понад мед солодкими, на ту пору, коли то у великім замішанні була Християнська Церква, Ти бо як доброзвучна сурма засурмив усім країнам землі про спасіння Бога нашого. Ти зберіг святу християнську віру цілою, нездоланною, збережи в ній і нас, що співаємо Богові Алилуя!

Ікос 6
Засіяв Ти як світлоносне сонце для тих, що перебували в темряві зловір’я і страшного збудження, святителю Христовий Василію, вибрав бо тебе Христос Господь в сяйві Отцівської сущності, цим же, як багатосяйними проміннями, освітив Ти піднесену вченням світлих Твоїх слів. Чимало Тобою до єдиної християнської віри приєдналися, в ній же непохитно стоять і з нами єдиносущно Тобі співають:
Радуйся, променю тайного світла бого сяйний.
Радуйся, трубо, золотом кована, Євангельської істини.
Радуйся, проповіднику, що боговдохновенними проповідями світ наповнюєш.
Радуйся, сурмо пресвятого Духа, що заграв нам пісню спасенну.
Радуйся, джерело, яке наповнює всю піднебесну медоточивими піснями.
Радуйся, солодкослівний проповіднику, що звіщаєш тайни небесні.
Радуйся, богослове, досягаючий Божу триособовість.
Радуйся, чернечих правил і жилищ засновнику.
Радуйся, кесарійського престолу найславніший правителю.
Радуйся, Богом насаджена оливко, добрими ділами синів Церкви процвітаєш.
Радуйся, лозо, що вирощуєш богомудрих християнства захисників і учителів.
Радуйся, Василію Великий, всесвітній світильнику.

Кондак 7
Христос Господь, найвищий Архієрей, хотівши прикрасити Тебе Архієрейською владою, спочатку прикрасив Тебе даруванням Святого Духа, як коштовним камінням, ними єретичні знищив Ти вчення. Стадо, Тобі доручене, на живоносних полях з вірою і правдою доглядав Ти, разом і навчив їх єдиному в Тройці Богові співати: Алилуя!

Ікос 7
Вихваляємо Тебе, нового Арона, святителю Василію, не старозавітною одежею, що рясніє багатоцінними двадцятьма каменями, але Христовою. Ангелами сповіданою, як двадцятьма кам’яними узорами витканою, і прикрашена в ній же Божественно і Ангеловійно. Ти тайни, ми Тобі сьогодні від багатокам’яних бісерів складаємо пісню і співаємо:
Радуйся, сардіє істинної віри, сіяєш небесною зорею.
Радуйся, смарагде, що добрими ділами завжди зеленієш і ніколи не в’янеш.
Радуйся, андразе, ревністю спасіння людського прикрашений.
Радуйся, сапфіре, на землі перебуваєш Ти, а серцем до неба піднесений.
Радуйся, агате, що вчення єретичне до кінця винищуєш.
Радуйся, як інде, ворогуючих серця до з’єднання і згоди привертаєш.
Радуйся, аметисте, вічну життєдіяльність в Божому служінні маючий.
Радуйся, хрусаліте, очі вгору і серце до небес підносиш.
Радуйся, онузіоне, що обтяжених гріхами до покаяння привертаєш.
Радуйся, діаманте, що сильно і мужньо гоніння переносиш.
Радуйся, понад всі дорогоцінності дорожчий і чесніший.
Радуйся, небесного Архієрея Ієрарху святіший.
Радуйся, Василію Великий, всесвітній світильнику.

Кондак 8
Дивне і преславне бачив в Тобі святий Єфрем, святителю Христовий Василію, що Ти Серафимським вогнем досягав небесної висоти; сподоби і нас, найчесніший Отче, Твоїх дітей, горіти безперестанно добрими ділами Божої милості і ніколи не згасати, і з чистим серцем співати Богові Алилуя!

Ікос 8
Будучи увесь час наповненим три сонячним світлом, преподобний отче Василію, уста бо Твої вогненні, слова несуться блискавкою, голос громові подібний, наука — як дощ спокійний, вірних орошує і серця скріпляє в чеснотах, ороси і наші висохлі духовними упадками серця, щоб в невинності Тобі співати:
Радуйся, Василію, що палаєш Серафимським вогнем Божої милості.
Радуйся, Святої Церкви небесні таїнства розумно пояснюєш.
Радуйся, полум’яний Василію, що злобні єресі спалюєш.
Радуйся, гордого Валерія прокляту гордість понизив.
Радуйся, безсоромні Несторові єресі мужньо посоромив.
Радуйся, слави і честі Пресвятої Богородиці щирий глашатаю.
Радуйся, бо про неї радіти і веселитися звелів усьому творінню.
Радуйся, бо вірним християнам випрошуєш перемоги над невірними варварами.
Радуйся, бо безкровні жертви Ти непорочно Богові приносив.
Радуйся, бо й інших людей навчив теж молитися.
Радуйся, бо мучеників Ти похвальним словом вшанував.
Радуйся, разом з нами і нас сподоби стати перед Божим престолом.
Радуйся, Василію Великий, всесвітній світильнику.

Кондак 9
Не змогла вся бісівська многота протиставитись Твоїй силі, преподобний Отче, бо юнака померлого Ти з адської горловини вирвав силою Твоєї молитви, після сорокаденного покаяння його рукописання розірвав, і юнака з Творцем примирив і поєднав Ти, і з жалісним серцем співати навчив Алилуя!

Ікос 9
Почувши всеславне чудо, що сталося на юнакові, іновірці великим страхом були опановані. Поглянувши на це, до однодумства Християнської церкви приєднав і однодумно з Тобою єдиному Богові в Трійці подяку приносячи. Тобі, страшному прогонителеві бісів, закликаєм:
Радуйся, Василію, що поражаєш страшним громом лютого змія.
Радуйся, що закопуєш його горде серце під хресне дерево.
Радуйся, Ти, що демонську силу, наче дим, розвіяв.
Радуйся, бо Ти рукописну хартію, що згори впала, в присутності многих розірвав.
Радуйся, Ти, що повернув погиблого сина до Бога Отця.
Радуйся, що цього наситив тілом і кров’ю Божого Сина.
Радуйся, що всіх вірних наповнив невимовною радістю.
Радуйся, що виправив загибле ягня до райської насолоди.
Радуйся, бо сила звіра пекельного, що над нами насміхався, знищена.
Радуйся, бо за нього радіють всі Ангели на небі.
Радуйся, палкий любителю душ, що куплені дорогоцінною Кров’ю Христовою.
Радуйся, і сподоби нам зачислитись до образу святих.
Радуйся, Василію Великий, всесвітній світильнику.

Кондак 10
Бажаючи спасти Своє створіння. Творець багатьох вивів із темряви безвір’я до світла християнства. Смертельно бо вже ти слабував і приближався до блаженної кончини, коли єврея-лікаря з жінкою і дітьми Ти просвітив хрещенням, і навчив, як чистим серцем слід співати Трійці Святій пісню: Алилуя!

Ікос 10
Ти є стіною Церкви і твердою огорожею вірних, святителю Христовий Василію, бо не могла безбожна облога похитати її, заснована бо на камені Петрового непохитного визнання; від неї, наче від твердого діаманту, відбивалося зловірне їхнє стремління і знову на них поверталося. Християнство ж чудесними Твоїми ділами славилося і скріплювалося. Ти ж бо при кончині свого життя жидови на святім хрещенні просвітив; сам же Ти до небес переселився, звідтіля на нас споглядай Твоїми молитвами, що Тобі співаємо це:
Радуйся, Кесарійського престолу пречудесна прикрасо і пресвітла оздобо.
Радуйся, що Церкву Твоїм правлінням мудро узаконив Ти.
Радуйся, що небесне світило засвітив Ти вперше невірному єврею.
Радуйся, що будучи близько до смерті. Ти спричинився до спасіння.
Радуйся, і в часи Твоєї смерті великий чудотворче.
Радуйся, бо не дав Ти йому в єврейському невірстві померти.
Радуйся, страшний прогонителю бісів.
Радуйся, Ти, що біди і печалі від людей проганяєш.
Радуйся, злобностей їхніх хоробрий переможцю.
Радуйся, бо всім, що Тебе взивають, скору допомогу подаєш.
Радуйся, сиріт кормителю і негайний помічнику всім, що в нужді перебувають.
Радуйся, відвідувачу і помічнику всім, що терплять муки.
Радуйся, Василію Великий, всесвітній світильнику.

Кондак 11
Співи достойні воздати Тобі хочемо, о пречудний Василію, з небес бо на нас соглядаєш і Божу благодать нам своїм пильним благанням випрошуєш. Нев’янучим вінцем Ти увінчаний від всемилостивої десниці пастироначальник Христа Бога, шо Йому, як істинному Богові, з Ангелами співаєш: Алилуя!

Ікос 11
Світильнику світла ласкавого і великий Христовий угоднику, Василію; світло Богопізнання, що просвічуєш серця вірних. Ти, що в небесну святая святих весь добрими справами осяяний ввійшов, і як вірний служитель став перед Святою Трійцею, так і нас пом’яни, що співаємо Тобі:
Радуйся, вічне сіяння духовної зорі.
Радуйся, що освітив світлістю Твоїх багатонатхненних слів земних володарів.
Радуйся, рання зірко, що від сходу сходиш.
Радуйся, що аж до Заходу своїм сяйвом досягаєш.
Радуйся, блискавко, що проноситься над країнами Півночі та моря.
Радуйся, ясносвітлаперло, що прикрашаєш світ чудовими ділами твого життя.
Радуйся, живе джерело, що охолоджує тих, що в жарі гріхів перебувають.
Радуйся, керманичу і управителю тих, хто в житейському морі плаває.
Радуйся, леліє, що від благої землі святих прародичів.
Радуйся, що наповнив світ приємною благодаттю.
Радуйся, запашна рожо, що перебуває у райському саду.
Радуйся і молися завжди до Бога за Твоє любезне стадо.
Радуйся, Василію Великий, всесвітній світильнику.

Кондак 12
Благодать одноістотного Богоначала винагородила Тебе за Твої подвиги, болі і труди, святителю Василію, баченням обличчя невимовної слави і несподіваної краси й доброти сподобила Тебе зі святими перебувати та співпрацювати. Нам же і за нас, що славимо Твоє представлення, пам’ятай, що співаємо Богові Алилуя!

Ікос 12
Всі ангельські хори, співаючи, Тебе величають, бо по-ангельськи Ти, Отче, на землі прожив. Святих зібрання святкує з Тобою, бо величчю трудів земних Ти здивував всі краї світу. На землі зібрання вірних Тебе ублажають. Твої ж мощі, лікують тяжкі недуга і хвороби зціляють. Тим же і ми, радіючи, отак Тобі співаємо:
Радуйся, царське свячення, всехвальний і блаженний Василію.
Радуйся, чисте і чесне селище всесущої Трійці.
Радуйся, Ангелів співрозмовнику, шанований із Патріархами.
Радуйся, до Пророків і Апостолів прирівняний в трудах і подвигах.
Радуйся, святителів співжителю і голово Преподобних.
Радуйся, правило ченцям і неодруженим хвало і славо.
Радуйся, всіх святих співжителю в небесних поселеннях.
Радуйся, наш добрий захиснику від набігів лукавих сил пекла.
Радуйся, Василію Великий, учительським вінцем на небесах увінчаний.
Радуйся, добрий помічнику Бога і всім православним.
Радуйся, скорий помічнику всім в часи боротьби.
Радуйся, для всіх нас вірний охоронцю при всякій біді і смутку.
Радуйся, Василію Великий, всесвітній світильнику.

Кондак 13
О всесвятий і великий Ієрарху Христовий Василію, звесели сумуючих, знайди згублених. Сьогоднішню молитву від нас прийми і занеси її до престолу Пресвятої Трійці, щоб ми заради Твоїх святих молитв стали спадкоємцями Небесного Царства і сподобилися з Тобою і зі всіма Святими вічно співати Богові: Алилуя, Алилуя, Алилуя.

(Після цього 1-й ікос і 1-й кондак)

* * *

Молитва до святого Василія Великого

Святий отче Василію, преславний учителю Христової Церкви, добрий пастирю рідного стада, засновнику і законодавцю життя чернечого, пресвітле зеркало чистоти і невинності, взірець лагідності і християнської покори, відважний переможцю блудної і богопротивної науки, непереможний оборонцю честі Єдиного в Тройці Бога і Пречистого Дівства Божої Матері. Це я, грішний, припадаю в покорі перед Тобою і молю Тебе: научи і мене ступати богобоязно дорогою заповідей Господніх і ніколи вжитті моєму не звертати на бездоріжжя. Ти врозуми науками своїми мій темний розум до осмислення правд Божественних. Преклони мою зіпсовану волю, шоб погордивши тілесними похотями, бажала вона тільки того, що мені шасливу вічність може забезпечити. Заохочуй серце моє до чистоти і щирого покаяння за всі лукавства мої, якими Творця свого повсякчасно гнівлю. Знаю, Пресвятий Отче, шо за всю доброту Господню платив я тільки невдякою, тому молю Тебе, великий Угоднику Господній, керуй мною, почуттями мої ми, всіма частинами тіла, відвертай очі мої від спокус гріховних і не дай їм ніколи засліпитися розкішшю тілесною. Закривай слух мій проти всяких безчесних розмов, а відкривай його слуху наук Євангельських. Устам моїм не дозволяй чи­ нити осуд, пустословити неправду і прокльони. Руки мої утримуй перед всякими ділами, які могли би мене осквернити перед всевидячим Оком Господнім. Ноги мої відвертай від стежок, що відводять творіння від Всемилостивого Творця і можуть привести душу на край вічної пропасті. Угоднику Божий, не опускай мене. Отче Святий, заступися за мною перед Престолом Господнім, молитвами Твоїми прихили мені Ласку Господню, вчини мене молитвами Твоїми наслідником щасливої вічності. 
Амінь
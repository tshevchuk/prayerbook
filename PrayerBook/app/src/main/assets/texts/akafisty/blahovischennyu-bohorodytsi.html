Кондак 1
Сповіщене слово, яке линуло з уст ангела стало воплоченим. І сьогодні ми вихваляємо вибрану Господом і співаємо Їй: Радуйся, Пречиста Діво, Богоноснице Божої Любові.

Ікос 1
Святі Яким і Анна, не маючи дітей, вимолили у Бога Тебе, Маріє. Своім приходом Ти перемінила єство життя, подарувавши вічну ра дість людям. І до сьогодні Ти обдаровуєш Своєю Материнською любов’ю всіх нас. Отож, ми оспівуючи Твоє довгоочікуване народження з радістю співаємо:
Радуйся, фіалочко ніжності;
Радуйся, світанковий промінчику сердець наших;
Радуйся, Дівице воплочена Богом;
Радуйся, наша надіє на спасіння;
Радуйся, вселенська опоро;
Радуйся, опікунко діточок;
Радуйся, нестримна помічнице;
Радуйся, засліплених прозріння;
Радуйся, Господньою ласкою огорнена;
Радуйся, сходе вічної любові;
Радуйся, руйнівнице вивищення і грошолюбства;
Радуйся, поборнице марнославства;
Радуйся, Пречиста Діво, Богоноснице Божої любові.

Кондак 2
Виростаючи у ласці Божій, Ти вкрилася покровом Всемогутнього і перебуваючи в Його особливій опіці, навчаєш нас кликати: Алилуя!

Ікос 2
Бувши ще дитиною, Ти пізнала велич Божої любові, яка провадила Тебе через ціле життя.А ми подивляючи Твою щиру молитву до Господа, співаємо:
Радуйся, сонцесяючий світильнику Божого Слова;
Радуйся, поклику духовного спокою;
Радуйся, світильнице життя вічного;
Радуйся, жезле правди;
Радуйся, швидкопослушна молитво;
Радуйся, барвіночку щастя;
Радуйся, наставнице нашого життя;
Радуйся, скарбнице вічної любові;
Радуйся, поспішаюча у допомозі;
Радуйся, ненаглядна красо;
Радуйся, амфоро чистоти;
Радуйся, пораднице в біді і горю;
Радуйся, Пречиста Діво, Богоноснице Божої любові.

Кондак 3
Співаючи псалми похвали Господеві, Ти з нетерпінням очікувала Месію-Спасителя, про якого говорили пророки. А ми з трепетом серця кличемо Богу: Алилуя!

Ікос 3
Немаючи жодної думки, що саме Твоє лоно носитеме Бога, Ти молилася й готувалася до Його приходу. І ми беручи з Тебе приклад досконалої молитви, співаємо Тобі:
Радуйся, світло поміж темряви;
Радуйся, перлино віного натхнення;
Радуйся, символе Божої любові;
Радуйся, очікуванням і вірою наповнена;
Радуйся, псалмоспівнице Господньої ласки;
Радуйся, храме Всемогутнього;
Радуйся, співе воплочений Богом;
Радуйся, розрадо в наших журбах;
Радуйся, драбинко до спасіння;
Радуйся, прикладе досконалого життя;
Радуйся, швидкопослушнице у помочі;
Радуйся, молитвою прикрашена;
Радуйся, Пречиста Діво, богоноснице Божої любові.

Кондак 4
Твоє чекання на прихід Месії силою й чистотою серця перевершило тугу патріархів, пророків та в сьогоднішній день і наше. Переміни наші серця, щоб ми прагнули з гарячою любов'ю злучитися з Ісусом і кликати Йому: Алилуя!

Ікос 4
Господь став єдиним джерелом Твоєї любові: про Нього думала, любила і розмовляла у молитві свого серця. Та довгоочікувані молитви були винагороджені найвищою вершиною, яка доступна людській природі: Божа воля стала Твоєю волею. Отож, ми прагнучи піднятися до духовної висоти,оспівуємо Тебе, наша досконалосте і прикладе, ось такими піснями:
Радуйся, смарагде чистоти;
Радуйся, веселко радості;
Радуйся, невичерпне джерельце благодаті Божої;
Радуйся, променистим світлом сіяюча;
Радуйся, небесним блиском огорнена;
Радуйся, таїнственна славо;
Радуйся, чудодійна сило, що світ дивуєш;
Радуйся, світло, що серця зігріваєш;
Радуйся, бо в Тобі спасіння шукаємо;
Радуйся, бо полум'я гріхів Ти відкинула;
Радуйся, бо просвічуєш своєю любов'ю наші душі;
Радуйся, бо вказуєш нам на гріхи і провини;
Радуйся, Пречиста Діво, Богоноснице Божої любові.

Кондак 5
Ти молишся невтомно за людей, які живуть в гріхах. І ці моління мають велику силу. Отож і за нас, засліплених гріхами, молися Маріє, щоб ми пізнали свої провини та щиро покаялися з них івдячно співали Господеві: Алилуя!

Ікос 5
Молилася, віддаючи себе в руки Божі, бо з сильною вірою приходить досконале посвячення себе Богу. Давши обітницю дівицтва перед Господом, Ти очікувала прихід Месії і прагнула, щоб світ вийшов з під влади сатани. І ми жертвуємо Господеві свої серця і співаємо Тобі оцю пісню:
Радуйся, вірна хоронителько чистоти;
Радуйся, захиснице дарів Любові;
Радуйся, прославлена Богом Дівице;
Радуйся, пречудна наставнице;
Радуйся, надійна опоро у часі спокуси;
Радуйся, поборнице гріха нечистоти;
Радуйся, смілива у боротьбі з спокусами;
Радуйся, премудра пораднице;
Радуйся, хмаринко ніжності;
Радуйся, соратнице у війні проти зла;
Радуйся, премудра вчителько безгрішного життя;
Радуйся, достойна похвали Всемогутнього;
Радуйся, Пречиста Діво, Богоноснице Божої любові.

Кондак 6
Гаряча у молитві, чиста у житті, поспішаюча у допомозі, вислухає в любому проханні, хто з сильною надією віддається під Її покров - це наша єдина Мати, яка піклується про вірних своїх діточок. І сьогодні вона нас навчає відданості Богу. А ми, будучи під Її охороною і зхистом заспіваємо Господеві: Алилуя!

Ікос 6
Звернімся і ми з щирими сецями та сильною вірою до Небесної Цариці, бо Вона будучи Матір’ю Бога, духовно породжує нас, звільняючи від непомітних тягарів спокусника, щоб ми з подякою закликали до Неї:
Радуйся, світанковий промінчику серед темряви;
Радуйся, брамо до Царства Христового;
Радуйся, надіє життя вічного;
Радуйся, духовна квіточко надії;
Радуйся, скромності похвало;
Радуйся, незрима мудросте для премудри;
Радуйся, славо приниження і покори;
Радуйся, ріко духовного напитку;
Радуйся, скеле неосяжна для нас немічних;
Радуйся, духовна радосте засмучених;
Радуйся, щирий жалю душеного пробудження; 
Радуйся, зажурених потіхо;
Радуйся, Пречиста Діво, Богоноснице Божої любові.

Кондак 7
Довгоочікувані молитви були винагороджені. Господь зглянувся над людським родом та післав Спасителя, за що дякуємо Йому щирими словами: Алилуя!

Ікос 7
Всемогутній побачив покору, чистоту і відданість Твою та зійшов в утробу дівственну, і ставши Спасителем світу, назвав Тебе Матір’ю Всевишнього. А ми приносимо Тобі дарунок правдивого життя і з радістю співаємо:
Радуйся, образе Божої любові;
Радуйся, Господня похвало;
Радуйся, сило проти людської слабкості;
Радуйся, чудо предивне для світу змарнілого;
Радуйся, обороно від прірви спокусника;
Радуйся, кормителько духовної ласки;
Радуйся, пристане, в якій спасіння шукаємо;
Радуйся, пророків славо;
Радуйся, слово воплочене Богом;
Радуйся, братня любове монашества;
Радуйся, знесилених сило;
Радуйся, розраднице у розпуці життя;
Радуйся, Пречиста Діво, Богоноснице Божої любові.

Кондак 8
Ангельським гласом було сповіщено Марію про Її непорочнезачаття. А наші серця переповнені несподіваною радістю, кличуть до Господа: Алилуя!

Ікос 8
"Радуйся, благодатна, Господь з Тобою!"- з цим привітом прилинув до Марії Божий післанець та приніс радість у кожен богоочікуваний дім. І нас огорни Пречиста Діво, щастям Божої любові, бо кличемо до Тебе:
Радуйся, криничко, з якої світлість думок черпаємо;
Радуйся, світлице краси духовної;
Радуйся, велика любове Божа;
Радуйся, припливе вічного натхнення;
Радуйся, предивна красо Бога Предвічного;
Радуйся, величаюча сопілочко Царя - Христа;
Радуйся, ріко християнського милосердя;
Радуйся, Богобережена Пресвята Діво; 
Радуйся, світу грішного порятунку;
Радуйся, наша провіднице до Бога; 
Радуйся, похвало людям невідана;
Радуйся, зіронько Божої благодаті;
Радуйся, Пречиста Діво, Богоноснице Божої любові.

Кондак 9
Світанковим сяйвом огорнулася Марія, тримаючи на руках Бога, якому віддала все своє життя, зокрема девять місяців, виношуючи Його з любовю. Огорни материнською теплотою і нас, що з вдячністю поклоняємося та співаємо Народженому Дитяткові: Алилуя! 

Кондак 9
Пройшовши життєвий шлях радості й терпінь, стояла Ти під хрестом змордована сльозами за муки й смерть Сина Божого. Лунали слова, які Христос промовляв, поручаючи нас в опіку Тобі, Маріє. А ми, отримавши неоціненну ласку вічного життя, оспівуємо Тебе:
Радуйся, огорнена сяйвом любові Божої;
Радуйся, спасення наше, на яке уповаємо;
Радуйся, дорогоцінне джерело потребуючих;
Радуйся, Владичице всього світу;
Радуйся, водо жива для спраглих;
Радуйся, наша провіднице до Господа;
Радуйся, Ти, що гіркими сльози обмила гріхи наші; 
Радуйся, міцна осново Божої благодаті;
Радуйся, рятівнице від діл спокусника;
Радуйся, подателько добра і милосердя;
Радуйся, Словом Божим зачата;
Радуйся, небесним крилом спасаюча;
Радуйся, Пречиста Діво, Богоноснице Божої любові.

Кондак 10
Перебуваючи з Господом, Ти зсилаєш свої ласки вірним. Наділи і нас своїм добром, щоб ми з вдячністю кликали до Всемогутнього: Алилуя!

Ікос 10
Припадаємо до Тебе, Пречиста Діво, щоб перебувати під Твоєю опікою та охороною. І знаючи Твоє материнське милосердя, з надією кличемо до Тебе:
Радуйся, богомільна сіяюча зіронько;
Радуйся, духовна переміно нашого життя;
Радуйся, допомого в бідах та немочах;
Радуйся, розрадо у журбі;
Радуйся, струмочку води живої; 
Радуйся, бо пісню від щирого серця підносимо Тобі;
Радуйся, опущених славо;
Радуйся, прекрасна трояндо Господньої ласки;
Радуйся, світлице Христового починку;
Радуйся, коштовна перлино духовної сили;
Радуйся, світанку блаженства;
Радуйся, пісне чистоти і добротолюбія;
Радуйся, Пречиста Діво, Богоноснице Божої любові.

Кондак 11
Велике світло засяяло над вселенною, коли Ти, Пречиста, воцарилася з Богом на небесах. А ми прибігаємо до Тебе з проханням - бути вірними Синами Божими, щоб кликати з любов’ю Йому: Алилуя!

Ікос 11
Беручи приклад з Твого посвяченого Богові життя, ми будемо старатися будувати своє майбутнє на молитві, милосерді та любові.Але не маючи такої досконалості, чурез людську неміч, ми благаємо Тебе, Богомати, допоможи, щоб наше життя було віддане повністю Господеві, щоб з вдячністю ми співали Тобі: 
Радуйся, славою Божою огорнена;
Радуйся, преславна Дівице духовної обнови;
Радуйся, світе небесної любові;
Радуйся, хмаринко благодаті;
Радуйся, Господня таємнице;
Радуйся, життєвий кришталю;
Радуйся, неперервна молитво;
Радуйся, саде райської насолоди;
Радуйся, немічних опікунко;
Радуйся, миро духовного зцілення;
Радуйся, мече у боротьбі зі злом;
Радуйся, вічне світло небесної оселі;
Радуйся, Пречиста Діво, Богоноснице Божої любові.

Кондак 12
Перебуваючи завжди з Господом Ти молишся за душі, які просять Тебе помочі та ласки, прославляючи Бога: Алилуя!

Ікос 12
Преблагословенна Мати, Богородице, ми також прагнемо очиститися від бруду - гріха, позбавитися душевних тягарів та отримати від Бога вічну благодать. Отож, молися за душі наші до Всемогутнього Бога, щоб ми оспівували Твоє велике свято - Благовіщення піснями:
Радуйся, предивна таємнице небесного Творця;
Радуйся, пристане для потребуючих; Радуйся, Словом Господнім зачата;
Радуйся, книго мудрості, в якій спасіння шукаємо;
Радуйся, світлодайний світильнику життя християнського;
Радуйся, пісне, до якої линемо;
Радуйся, дзвоне сердечного каяття;
Радуйся, правдива дорого в житті;
Радуйся, кріпосте у виснажливій боротьбі;
Радуйся, коліснице до Царства Христового;
Радуйся, прадивна красуне Господнього споглядання;
Радуйся, ключе до дверей істини;
Радуйся, Пречиста Діво, Богоноснице Божої любові.
(неосказанна правдо)

Кондак 13
О, Всеблагопомічна, Пречиста Богородице, до Тебе приносимо сьогодні молитви - прослави. Прийми їх, як найщиріший дарунок на спомин Твого Святого Благовіщення. Допоможи жити з Тобою і за Твоїми молитвами з’єднатися з Господом, щоб бути відданими та вірними дітьми Твоїми і вічно славити Господа: Алилуя!

* * * 

Молитва
Пресвята, преблагословенна Богородице! Просвіти наші серця та наповни їх милосердям і любов’ю до Бога, щоб ми дякували Тобі, о, Всепіта, і підносили свої серця та молитви до Господа.
Отож, поспіши направити наші помисли до єдиної Правди та Любові - до Небесного Творця. І своїми молитвами випроси у Нього прощення наших провин, бо їх не злічити. Щоб наші душі зігрівалися теплом Божої любові та прославляли Його навіки. 
Амінь
Кондак 1
Перед новоявленною Твоєю іконою стоячи, з умилінням співаємо Тобі, Всецарице, ми, раби Твої; пошли зцілення всім, хто до Тебе нині прибігає, щоби з радістю взивати до Тебе: Радуйся, Всецарице, що недуги наші благодаттю зціляєш.

Ікос 1
Ангел предстатель з небес зійшовши, викликнув Всецариці: радуйся! І величним голосом, Тебе, що втілюєшся, бачачи, Господи, взивав до неї так:
Радуйся, Главизно нашого спасіння; радуйся, сповнення Творцевого передбачення.
Радуйся, бо через Тебе Бог втілився; радуйся, бо Невидимий в Тобі відобразився.
Радуйся, бо Милість миру Ти в Себе прийняла; радуйся, бо одіяння плоті Слову Ти зіткала.
Радуйся, розумом незбагненна Вишня Славо; радуйся, Небесна манно, що серця оживляєш.
Радуйся, Зірко, що благодаттю сяєш; радуйся, Джерело води живої.
Радуйся, Богородице, в жонах благословенна; радуйся, Діво нетлінна, що Спаса породила.
Радуйся, Всецарице, що недуги наші благодаттю зціляєш.

Кондак 2
Безначальне Слово, Отроча через Тебе прийшло, зцілення подаючи тим, хто визнає, Діво, Його від Тебе народження і співає: Алилуя.

Ікос 2
Бажаючи зрозуміти незбагненне, Діва взиває до ангела: Я Отроковиця чиста, як буду Всевишнього Матір`ю, поясни; до Неї ж Гавриїл промовляє зі страхом, взиваючи:
Радуйся, Радою Предвічною обрана; радуйся, голосу молільників Скоро-послушнице.
Радуйся, Скарбе Христового миру; радуйся людей Твоїх Надіє і Сило.
Радуйся, ракової язви дивна Губителько; радуйся, інших хвороб Цілителько.
Радуйся, єдине миру Заступництво; радуйся, вірне в скорботах Пристановище.
Радуйся, бо плач і сльози Ти завжди втихомирюєш; радуйся, бо спасіння входи Ти всім відкриваєш.
Радуйся, Скіптре і Державо тих, хто Афон населяє; радуйся, Жезле монахів і мирян.
Радуйся, Всецарице, що недуги наші благодаттю зціляєш.

Кондак З
Сила Вишнього осінивши Тебе, Отроковице, плоть прийнявши несказанно, показала Тебе Нивою солодкою для тих, хто хоче жати спасіння і співати: Алилуя.

Ікос З
Прославилась дивно свята ікона Твоя, названа Всецарицею, коли цельбоносно явилось Богоматері зображення, що співаючим перед нею зцілення подає, щоб примножувались пісні такі:
Радуйся, Мати незаходимого Світла; радуйся тих, хто до кінця претерпів, Перемого.
Радуйся, хворим і скорботним Лікувальнице; радуйся, сиріт і вдів непорушна Стіно.
Радуйся, бо двері Райські відкриваєш Ти; радуйся, струджених і поневолених Заступнице.
Радуйся, про спасіння вірних Ходатайниця; радуйся, за рід людський Молитовниця.
Радуйся, Ліствице небесна, що ведеш від землі до неба; радуйся, Водо жива, що омиваєш смертні гріхи.
Радуйся, Агнице, що незлобивих серця оберігаєш; радуйся, Покрово, що Церкву покриваєш.
Радуйся, Всецарице, що недуги наші благодаттю зціляєш.

Кондак 4
Життя світові даруючи, Владика світу вселився в утробу Твою, що не знала чоловіка; Матір`ю вірних Тебе показав, кого призвав співати: Алилуя.

Ікос 4
Преславні чуда ставались через Тебе, Місто Боже, зцілення від ікони святої Твоєї; цільбоносні потоки приймаючи, подячно, о Всецарице, співаємо:
Радуйся, бо Ти біль втихомирюєш; радуйся, Прохолодо, що жар недужих понижаєш.
Радуйся, бо ракові язви Ти, як полум`ям, припалюєш; радуйся, бо Ти уздоровлюєш залишених лікарями.
Радуйся, бо лице Своє пречисте вибраним показуєш; радуйся, бо від гріховних пут звільняєш Ти.
Радуйся, бо Тобою звільнення від смерті дароване нам; радуйся, бо Тобою незліченний сонм вірних виправдався.
Радуйся, Висото, людськими помислами не досліджена; радуйся, Глибино, єдиним Словом пізнана.
Радуйся, Пророцтво патріархів, що раніше Тебе жили; радуйся, Наставнице ієрархів, що моляться до Тебе.
Радуйся, Всецарице, що недуги наші благодаттю зціляєш.

Кондак 5
Як до пречистого Храму Спасового, припадаєм до Тебе, Отроковице, і благаємо Тебе, Чистая, щоб і нас храмами Божества вчинила, що взиваємо: Алилуя.

Ікос 5
Бачачи чини ангельські на руках Твоїх Того, хто створив Тебе за Владичицю вважали Тебе, хоч і рабою Себе називала Ти, хотіли піснями послужити Тобі, Благословенна, так співаючи:
Радуйся, Богом поставлена вище Небесних Сил; радуйся, бо чудесними зціленнями Ти світ наповняєш.
Радуйся, бо хвалу і славу від небес чула Ти; радуйся, бо подяку від землі приймаєш Ти.
Радуйся, бо насіння тлі Ти в серцях знищуєш; радуйся, бо пута диявола руйнуєш Ти.
Радуйся, бо плач Ти перемінюєш на втіху; радуйся, бо скорботу перемінюєш Ти на насолоду небесну.
Радуйся, Благоухання, Богу приємне; радуйся, розкаяних грішників Веселість надмірна.
Радуйся, Захисте правди від спокус; радуйся, Щите що від ворожнечі огороджуєш.
Радуйся, Всецарице, що недуги наші благодаттю зціляєш.

Кондак 6
Проповідники велемовні, Спасові ученики, стояли біля Тебе, Діво, коли від землі до небес сходила Ти, щоби єдиним серцем і устами співати Богові: Алилуя.

Ікос 6
Засяяла дивна благодать від ікони Твоєї, Всецарице, коли юнак, наукою сатанинською затьмарений, перед нею впав нерухомо, і несподівано від пут пекельних звільнився, зі страхом і радістю взиваючи Тобі:
Радуйся, Виправлення нечестивого життя; радуйся, Утіхо тих, хто страждає.
Радуйся, бо Ти сили бісівські від Церкви відганяєш; радуйся, темряви гріховної Розсіяння.
Радуйся, спокус невидимих Приборкання; радуйся, демонських навіювань всемогутня Перемого.
Радуйся, Світильнику, що просвічуєш сущих в темряві гріховній; радуйся, Хмаро, що невинних від гріха покриваєш.
Радуйся, Горо, що небесною манною годуєш; радуйся, Долино, що смиренням Христовим насичуєш.
Радуйся, Каменю Небесного Царства; радуйся, Відображення предвічного світла.
Радуйся, Всецарице, що недуги наші благодаттю зціляєш.

Кондак 7
Бажаючи принести Себе в жертву за вірних, благоволив Ти втілитись від Діви, щоби, приймаючи Пречисте Тіло Твоє, пізнавали Тебе, Бога досконалого і, дивуючись невимовній премудрості Твоїй, взивали: Алилуя.

Ікос 7
Нове таїнство показав втілений Творець, коли з учениками звершив Тайну Вечерю Свою, ми ж молячи Всецарицю удостоїти і нас Божественної Святині, взиваємо до Неї:
Радуйся, бо Хліб Небесний подала Ти; радуйся, бо Життя Вічне породила Ти.
Радуйся, Наше, що з Христом поєднуєш всіх; радуйся, бо душу і тіло Ти з Богом з`єднуєш.
Радуйся, Лжице золота, повна Божественних Таїн; радуйся, Дорогий Ківоте, вмістилище великої Святині.
Радуйся, Вказівнице на Святу Євхаристію; радуйся, Трапезо, що пропонуєш нам їжу Святу.
Радуйся, бо достойних причасників Ти праворуч поставляєш; радуйся, бо ревнителів Божественної Літургії ти від пекла звільняєш.
Радуйся, бо смертних приводиш Ти до Джерела безсмертя; радуйся, бо дітей Своїх Ти миром огороджуєш.
Радуйся, Всецарице, що недуги наші благодаттю зціляєш.

Кондак 8
Дивне Різдво бачачи, відкладімо нині всякі життєві піклування, до неба піднесімо серця, бо Всевишній явився, щоб спасти тих, хто співає Йому: Алилуя.

Ікос 8
Невідступне в лоні Отця перебуваючи, Слово неописане на землі тіло прийняло; Бог Великий сотворив велич Діві і поглянув на смирення Раби Своєї, що слухала моління такі:
Радуйся, невмістимого Бога Вмістилище; радуйся, бо надмірного Бога Ти світу явила.
Радуйся, бо повалена Тобою смерті держава; радуйся, бо зцілилась Адамова рана.
Радуйся, Пластирю, що струпи душевні лікуєш; радуйся, Єлеє, що язви тілесні змазуєш.
Радуйся, Втихомирення хвороб тим, хто страждає; радуйся, Полегшення мук тим, хто помирає.
Радуйся, бо пеклу поразки завдала Ти; радуйся, бо смерті жало притупила Ти.
Радуйся, Очікування всезагального воскресіння; радуйся, православних безсумнівне Спасіння.
Радуйся, Всецарице, що недуги наші благодаттю зціляєш.

Кондак 9
Всяке єство ангельське і людське дивується величі недосяжного Твого втілення, Слово, не усвідомлюючи величі цієї тайни, зі страхом і трепетом взиваємо Тобі: Алилуя.

Ікос 9
Багатьма недугами хворіючі, о Всецарице, від святої Твоєї ікони зцілення отримують, щоб, прийнявши через віру благодать, велемовно взивати Тобі:
Радуйся, здорових постійна Охороно; радуйся, хворих швидке У здоровлення.
Радуйся, дітей хворих Зцілення; радуйся, юних страдальців Мати.
Радуйся, Підняття хворобою повалених; радуйся, Відрадо тих, хто страхом смертним одержимі.
Радуйся, бо чуєш Ти людей страждання; радуйся, бо до нашого плачу прислуховуєшся Ти.
Радуйся, бо хвороби земні Ти небесною радістю розчиняєш; радуйся, бо лютих грішників Ти терпеливо вислуховуєш.
Радуйся, бо тим, хто плаче Ти радість приготовляєш; радуйся, бо смиренним подаєш Ти крила молитви.
Радуйся, Всецарице, що недуги наші благодаттю зціляєш.

Кондак 10
Бажаючи врятувати зотліле в гріху людське єство, Творець зійшов на Тебе, як дощ на руно, і купиною зробив Тебе неопалимою Бог Сущий, ставши людиною, щоб ми взивали до Нього: Алилуя.

Ікос 10
Стіною Ти є дівам, Отроковице чистая, і всім, хто в чистоті перебуває; в Тебе бо вселився Бог, очищаючи розумні створіння Свої, щоб позбавившись скверни, взивали Тобі так:
Радуйся, тих, хто шукає мовчання, співрозмовнице; радуйся, бо Ти є Вінок, що дівство оберігаєш.
Радуйся, Початок і Кінець духовного вдосконалення; радуйся, Хранилище Божественного одкровення.
Радуйся, Троїчної ради Таїнство; радуйся, спасіння людського Винуватице.
Радуйся, Вершино, для гордого розуму недоступна; радуйся, Пристановище, для смиренних сердець приємне.
Радуйся, Чиста, небес чистіша; радуйся, Херувимів і Серафимів Чесніша.
Радуйся, Благодатна, бо Ти прийняла від Архангела радість; радуйся, Утішена, бо руки Твої обнімали воскреслого Христа.
Радуйся, Всецарице, що недуги наші благодаттю зціляєш.

Кондак 11
Спів достойний намагаємось принести Спасові, але немічними залишаємось ми, Владичице, раби Твої; хто бо зможе гідно оспівати Бога, Його ж ім`я, як миро пахуче; цього ради співаємо Йому: Алилуя.

Ікос 11
Світло велике засяяло тим, хто сидів у темряві, відвідав нас, о Діво, з висоти Сходу Син Твій і Бог наш; Тебе зробивши свічкою на свічнику, а світоносним дітям Церкви наказує приносити Тобі моління такі:
Радуйся, Зірко розумного Сонця; радуйся, Вмістилище Божественного Вогню.
Радуйся, Світло, бо одіяння святим зіткала Ти; радуйся, Свічко, бо темряву бісівську відігнала Ти.
Радуйся, хибного розуму Просвічення; радуйся, грішних сердець Осяяння.
Радуйся, Деснице, що з моря суєтного виводиш; радуйся, Промене, що ведеш до Царства Небесного.
Радуйся, Блискавко, що нерозкаяних поражаєш; радуйся, Громе, що губителів страшиш.
Радуйся, лукавої совісті Просвітлення; радуйся, Умилостивлення Божого Суду.
Радуйся, Всецарице, що недуги наші благодаттю зціляєш.

Кондак 12
Благодать дати захотівши, Старого Завіту Податель Завіт Новий нам дарував, ми ж, благодать прийнявши, не справами закону виправдовуємось, а вірою; і вдячно співаємо: Алилуя.

Ікос 12
Оспівуючи Твоє різдво, як древній Ізраїль Скинію Завіту прославляв, так і ми нині Тебе, Скинію істинну, чеснотами прославляєм, взиваючи:
Радуйся, Пісне, співана на небі; радуйся, Псалме почутий на землі.
Радуйся, бо єдиному Богу достойно послужила Ти; радуйся, бо Божественній Тройці смиренням догодила Ти.
Радуйся, бо Ти носила Того, Хто віки носить; радуйся, бо Ти є престолом Вседержителя.
Радуйся, Тайно, не зрозуміла для віків і народів; радуйся, Надіє для всього людства.
Радуйся, сердечна Радосте ієреїв благоговійних; радуйся, скоре Слухання молитов церковних і келійних.
Радуйся, Премудрості Дім Богом створений; радуйся, Милості Посудино, Богом вибрана.
Радуйся, Всецарице, що недуги наші благодаттю зціляєш.

Кондак 13
О Всецарице Мати, що породила всіх святих Святійше Слово, нинішнє наше прийнявши приношення, від всякої тілесної хвороби зціли нас і майбутнього позбав осудження, що взиваємо: Алилуя.
(Цей кондак читається тричі, а потім Ікос 1 і Кондак 1.)

* * *

Молитва
О Пречиста Богомати, Всецарице! Почуй багатостраждальне зітхання наше перед чудотворною іконою Твоєю, що з Афону до нас принесена, поглянь на дітей Твоїх, важкими хворобами обтяжених, котрі з вірою до святого Твого зображення припадають. Як птах покриває крилами пташенят своїх, так і Ти нині, Приснодіво, покрий нас покровом крил Твоїх, захисти чесним Твоїм омофором. Там, де немає надії, безсумнівною Надією будь. Там, де люті скорботи панують, Терпінням і Ослабленням явися. Там, де морок відчаю в душу вселився, хай засяє світло Божества! Малодушних потіш, немічних укріпи, для зачерствілих серцем пом`ягшення і просвічення даруй. Зціли хворих людей Твоїх, о Всецарице Милостива! Розум і руки тих, що лікують нас благослови, щоб послужили вони знаряддям Всемогутнього Христа, Спаса нашого. Як живій, сущій з нами, молимось перед іконою Твоєю, Владичице! Простягни руки Твої, повні зцілень, Радосте скорботних, в печалях Утіхо, щоби, чудотворну допомогу скоро отримавши, прославляли Животворчу і Нероздільну Тройцю, Отця, Сина, і Святого Духа на віки віків.
Амінь
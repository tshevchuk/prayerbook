Кондак 1 
Предвічний Царю віків і Господи, всього творіння видимого і невидимого Сотворителю, Йому ж у Святій Тройці славимому поклоняється всяке коліно небесних, земних і підземних; тому і ми, хрещені у трисвяте ім'я Твоє, хоч і недостойні, насмілюємося принести Тобі похвальні пісні; Ти ж як Творець, Промислитель і Суддя наш вислухай голос рабів Твоїх і не відверни милості Твоєї від нас, щоб із глибини душі ми взивали до Тебе:
Свят, Свят, Свят єси, Господи Боже наш, помилуй нас, упале творіння, імені ради святого Твого.

Ікос 1 
Архангели і ангели, начала і влади, престоли і господства, стоячи перед самим престолом слави Твоєї, не можуть висловити велич досконалостей Твоїх; многоокі ж херувими і шестикрилі серафими, закриваючи лиця свої, тільки з трем тінням взивають один до одного: Свят, Свят, Свят Господь Саваоф. Нам же, що порох і попіл є, тим більше краще любити мовчання; але щоб, маючи стільки щедрот, у творінні і спасінні вилитих на нас, не бути непам'ятливими і невдячними, уподібнюючись небесному славослов'ю, з вірою і любов'ю взиваємо:
Свят, Свят, Свят єси, Господи Боже наш, несповідима досконалостей висота і недослідима таїн безодня.
Свят єси, Господи Боже наш, всюдисущий і все наповнюючий, один і той самий вчора, сьогодні і повіки.
Свят єси, Господи Боже наш, все Ти можеш, із небуття приводиш до буття, опускаєш навіть до пекла і знову виводиш.
Свят єси, Господи Боже наш, Ти випробовуєш серця і нутрощі людські, перелічуєш зірки і всім їм даєш імена.
Свят єси, Господи Боже наш, всі Твої путі істинні і всі долі виправдані разом і жадані.
Свят єси, Господи Боже наш, Ти передаєш гріхи батьків на дітей, милуєш же і нагороджуєш з роду в рід.
Свят, Свят, Свят єси, Господи Боже наш, помилуй нас, упале творіння, імені ради святого Твого.

Кондак 2 
Побачив Тебе Ісая на престолі високому і величному і промовив: о окаянний я, бо, будучи людиною і маючи нечисті уста, Господа Саваофа бачив очима моїми. Коли ж палаюче вугілля, принесене ангелом, доторкнулося до вуст його, чисто прославляв Тебе, Отця, і Сина, і Святого Духа, Єдиного Бога. Попали ж, о Пресвята Тройце, вогнем Божества Твого терня і нашу безліч беззаконь, щоб ми чистим серцем взивали до Тебе: алилуя.

Ікос 2
Розум незбагненний бажаючи розуміти, великий серед пророків Мойсей промовив: покажи мені лице Твоє, щоб я розумно побачив Тебе. Ти ж до нього: заднє моє побачиш, лице ж Моє не відкриється тобі, бо якщо побачить людина лице Моє, то не залишиться живою. Нам же, хоч і недостойним, Ти благозволив показати Себе в лиці Єдинородного Сина Твого; тому, будучи вдячними, взиваємо: 
Свят, Свят, Свят єси, Господи Боже наш, полум'ям палаюча любов і херувимів завжди сяюча премудрість.
Свят єси, Господи Боже наш, небесних престолів Всевишній Цар і надсвітніх господств всеістинний Господь.
Свят єси, Господи Боже наш, вишніх сил непереможна кріпкість і небесних властей всемогутній Володар.
Свят єси, Господи Боже наш, архангелів всерадісне благовістя і ангелів немовчна проповідь.
Свят єси, Господи Боже наш, розумних начал верховне всеначало і всіх інших чинів могутній Повелитель.
Свят єси, Господи Боже наш, Ти єдиний маєш безсмертя і живеш у світлі неприступнім, з обраними ж Твоїми, як з друзями, лицем до лиця розмовляєш.
Свят, Свят, Свят єси, Господи Боже наш, помилуй нас, упале творіння, імені ради святого Твого.

Кондак 3 
Силою невимовної могутності Твоєї все утримуєш, Словом недослідимої Премудрості Твоєї все твориш, Духом вуст Твоїх все оживляєш і радуєш. О трисонячний всетворче! Ти виміряв небо долонею і землю п'яддю, носиш і годуєш все творіння, всіх на ім'я закликаєш, і ніхто не може сховатися від владної правиці і погляду Твого; заради цього з усіма вишніми і нижніми силами, зі ворушливістю припадаючи, взиваємо: алилуя   Ікос 3 Маючи все творіння, підвладне повелінню Твоєму, всюди являєш сліди провидіння і незчисленних досконалостей Твоїх; невидимі Твої присносущна сила і Божество через розмірковування творінням стають видимими, тому зі здивуванням і радістю взиваємо:
Свят, Свят, Свят єси, Господи Боже наш, всесильний Творче видимого і невидимого і люблячий будівничий теперішнього і грядущого.
Свят єси, Господи Боже наш, розумних начал верховне всеначало і всіх інших чинів могутній Повелитель.
Свят єси, Господи Боже наш, Ти єдиний маєш безсмертя і живеш у світлі неприступнім, з обраними ж Твоїми, як з друзями, лицем до лиця розмовляєш.
Свят, Свят, Свят єси, Господи Боже наш, помилуй нас, упале творіння, імені ради святого Твого.
Свят єси, Господи Боже наш, із чотирьох стихій Ти влаштував творіння і чотирма порами року Ти коло літа увінчав.
Свят єси, Господи Боже наш, Ти повелів сонцю світити вдень, а місяцю і зіркам освітлювати ніч.
Свят єси, Господи Боже наш, Ти виводиш вітер із сховищ і посилаєш дощ і росу для прохолоди в спеку.
Свят єси, Господи Боже наш, Ти опоясуєш пагорби радістю і долини веселістю, прикрашаєш лілеї польові і вінчаєш поля колосками.
Свят єси, Господи Боже наш, Ти посилаєш їжу пташенятам воронів, напоюєш всіх звірів польових і осіняєш щедротами всі діла Свої.
Свят, Свят, Свят єси, Господи Боже наш, помилуй нас, упале творіння, імені ради святого Твого.

Кондак 4 
Бурю маючи в душі душозгубної єресі, другий Іуда, Арій безумний, відрікся від Тебе, Сина Божого, бути Єдиним від Пребожественної Тройці; ми ж хоч і інше лице Отчеє, інше Синівське, інше Святого Духа проголошуємо; але Отчеє, Синівське і Святого Духа єдине Божество, рівну силу, єдиносущну велич сповідуємо серцем і устами і, будучи осяяні трисонячним світлом у купелі хрещення, поклоняємось єдиному Богу, Отцю, і Сину, і Святому Духу, взиваючи: алилуя.  

Ікос 4 
Почувши про Арія, який як лютий звір увірвався у словесне Христове стадо і викрав овець від істинного сповідання православної віри, пастирі і учителі святої Церкви, зібравшись у Нікеї на собор, Христа сповідали Богом, а не творінням, і, шануючи Сина рівним Отцю і Святому Духу, громогласно проголосили:
Свят, Свят, Свят єси, Господи Боже наш, Боже Отче, Боже Сину, Боже Душе Святий, єдиний істинний Боже, а не три Боги.
Свят єси, Господи Боже наш, нестворений Отче, нестворений Сину, нестворений Душе Святий, єдині разом нестворені, а не три окремо нестворених.
Свят єси, Господи Боже наш, Отець предвічно народжує Сина, Син бездітно народжується від Отця, Дух Святий від Нього ж від віку сходить, а не народжується.
Свят єси, Господи Боже наш, Отець покликав нас із небуття, син викупив нас, упалих, хрестом Своїм, Дух Святий освячує і оживляє всіх своєю благодаттю.
Свят єси, Господи Боже наш, у дусі, душі і тілі нашому тричасному скинію на Своє вселення благозволив заснувати і не допустив остаточно гріхом зруйнуватися їй у нас.
Свят єси, Господи Боже наш, знамення триіпостасної істоти Своєї на всіх ділах рук Своїх у світі видимому і невидимому Ти поклав.
Свят, Свят, Свят еси, Господи Боже наш, помилуй нас, упале творіння, імені ради святого Твого.

Кондак 5 
Пребезначальна і вседіюча Тройце, сотворивши нас за образом і за подобою Твоєю, Ти заповідала творити угодне перед Тобою; ми ж, окаянні, полюбивши злу нашу волю, обітниці хрещення відкинули, образ Твій затьмарили; нині ж знову до Тебе звертаємось і молимося: подай нам благодать Твою, вирви нас від ворогів видимих і невидимих і спаси нас, якими Ти знаєш засобами, щоб ми повік-віків взивали до Тебе: алилуя.

Ікос 5 
Бачачи розумом перевершені досконалості Твої і невимовні благодіяння до бідних синів Адамових (в Тебе бо Триєдиного Бога істинно віруючий мертвий духом оживляється, осквернений совістю очищається, загиблий спасається), вдячним розумом, вдячним серцем, вдячними устами, Тобою створеними, схиливши коліна, промовляємо:
Свят, Свят, Свят єси, Господи Боже наш, у триіпостасній Раді Своїй вирішив створити чоловіка і в тіло його, взяте із землі, дихання життя із вуст Твоїх вдихнув.
Свят єси, Господи Боже наш, образом і подобою Твоєю в особі Адама всіх нас вшанував і вчинив нащадками раю блаженства.
Свят, Свят, Свят еси, Господи Боже наш, помилуй нас, упале творіння, імені ради святого Твого.
Свят єси, Господи Боже наш, розумом вище за все видиме підніс нас і все земне творіння підкорив під ноги наші.
Свят єси, Господи Боже наш, древо життя в споживу нам дарував і даром безсмертя нас збагатив.
Свят єси, Господи Боже наш, праотців наших, що порушили заповідь, і після гріхопадіння не залишив, але з упованням на спасіння перед Едемом оселив.
Свят єси, Господи Боже наш, ти народив нас із утроби матері нашої і після народження благодаттю Євангелія освятив.
Свят, Свят, Свят єси, Господи Боже наш, помилуй нас, упале творіння, імені ради святого Твого.

Кондак 6 
Проповідник правди і ревнитель святого імені Твого, Ілля досточудний, будучи покликаний ангелом, став на горі Хорив; був же дух сильний, що руйнував гори, був землетрус великий і полум'я вогню, але не в них Тебе бачив, і після вогню голос прохолоди тонкої, і там Господь. Покривши ж лице милоттю, з радістю і страхом він взивав: алилуя.  

Ікос 6 
Засяяв Ти для просвіщення всього світу сяяння трисвітлого Божества Твого, розігнав Ти всю ідольську оману, Триіпостасний Боже і Господи; весь же рід людський Ти привів від довгої темряви язичництва до дивного світла Євангелія, ним же осяяні, славимо всемогутнє провидіння про нас, взиваючи:
Свят, Свят, Свят єси, Господи Боже наш, до кінця розтлінне гріхом творіння водами потопу знищив і в особі Ноя обновив весь рід людський.
Свят єси, Господи Боже наш, відокремив отця віруючих Авраама від змішання народів і в його нащадках Ти істинну Церкву заснував.
Свят єси, Господи Боже наш, Ти вивів людей Своїх із Єгипту, годував їх манною в пустелі і ввів у землю, що кипіла медом і молоком.
Свят єси, Господи Боже наш, Ти підніс Давида, наповнив Духом Святим Своїх пророків і ними серед Ізраїля зберіг віру в обіцяного Спасителя.
Свят єси, Господи Боже наш, Ти покарав згрішилих людей Своїх Вавилонським потопом і після закінчення повелів знову відбудуватися Єрусалиму.
Свят єси, Господи Боже наш, Ти явив Маккавеїв до смерті непохитними у вірі і переданнях отцівських, і Церкву підзаконну, як невісту, до пришестя улюбленого Жениха, непорочною зберіг.
Свят, Свят, Свят єси, Господи Боже наш, помилуй нас, упале творіння, імені ради святого Твого.

Кондак 7 
Бажаючи виявити велич любові і милосердя Твого до упалого роду людського, коли сповнилася повнота літ, Ти послав Єдинородного Сина Твого, народженого від жони, яка була під законом, щоб визволити підзаконних, Який пожив на землі як Людина і визволив нас хрестом Своїм, вознісся на небо, звідки, виконуючи обіцяне, послав нам Пресвятого Духа Свого, щоб ми всі взивали: алилуя.

Ікос 7 
Дивне воістину і нове чудо показав Ти, дивний у вишніх, Господи, коли після сходження Трисвятого Духа на обраних учеників і апостолів Ти вивів їх на проповідь усьому світу, щоб вони сповістили велике ім'я Пресвятої Тройці і полонили всі народи у послух віри. Тому, дивуючись силі і дії богонатхненних слів їхніх, з радістю взиваємо:
Свят, Свят, Свят єси, Господи Боже наш, Ти надихнув незчисленних мучеників, щоб вони різноманітними муками і смертю затвердили істину Євангелія і силу благодаті Христової.
Свят єси, Господи Боже наш, серце рівноапостольного Константина знаменням Хреста схилив і ним кінець лютим гонінням на християн поклав.
Свят єси, Господи Боже наш, сімома вселенськими соборами богоносних отців, як сімома стовпами, Церкву огородив і сотворив її неприступною єретичним хвилюванням.
Свят єси, Господи Боже наш, богомудрим учителям і великим подвижникам благочестя, як яскравим зіркам, на небосхилі Церкви Ти дарував засяяти.
Свят єси, Господи Боже наш, і владику Київської Русі Володимира до світла істинної віри направив і ним всю країну нашу від омани багатобожжя визволив.
Свят, Свят, Свят єси, Господи Боже наш, помилуй нас, упале творіння, імені ради святого Твого.

Кондак 8 
Дивно і чудно біля дуба Мамврійського побачив Тебе Авраам в образі трьох мужів і як з одним розмовляв, промовляючи: Господи, якщо я знайшов благодать перед Тобою, не мини раба Твого. Трьом же у трьох лицях, які явилися йому, Отцю, і Сину, і Святому Духу, єдиному ж істотою Богу до землі він поклонився, взиваючи: алилуя.  

Ікос 8 
Весь Ти всюди і завжди, не тільки могутністю незліченної сили Твоєї, але й багатством вседіючого провидіння Твого про всяке творіння Твоє; нам же, як сказав Син Твій, і волосся на голові пораховано Тобою, щоб жодна волосина не упала без волі Твоєї: Тому, уповаючи на провидіння Твоє, сміливо і з любов'ю взиваємо:
Свят, Свят, Свят єси, Господи Боже наш, Ти благозволив усьому роду людському розділитися на племена і народи, і кожному з них Ти указав місце і час існування.
Свят єси, Господи Боже наш, Тобою ж царі царюють і владики пишуть закони, Ти зберігаєш обраних Своїх як зіницю ока.
Свят єси, Господи Боже наш, від Тебе сходить усяка премудрість і розум, всяка кріпкість і сила, всяке здоров'я і краса.
Свят єси, Господи Боже наш, Ти наводиш і припиняєш війни, вінчаєш перемогою справедливу зброю, несправедливе ж посеред самих перемог визначаєш на загибель.
Свят єси, Господи Боже наш, Ти даєш знамення на небі і на землі, посилаєш вогонь, мор і голод на людей, щоб вони не завжди блукали на путях своїх.
Свят єси, Господи Боже наш, Ти підносиш смиренних на землі, щоб посадити їх князями людей своїх, скидаєш гордих, щоб не знайшлося місце їх.
Свят, Свят, Свят єси, Господи Боже наш, помилуй нас, упале творіння, імені ради святого Твого.

Кондак 9 
Всяке єство вгорі і внизу безперестанно прославляє Тебе, предвічного Творця і Бога; на небесах одні Свят, Свят, Свят день і ніч взивають, інші ж вінці свої до підніжжя ніг Твоїх покладають; на землі ж з усім творінням ми, як прикрашені образом вічної Твоєї слави, до Тебе молимось і від Тебе великої і багатої милості чекаємо, взиваючи: алилуя.  

Ікос 9 
Красномовці багатослівні, хоч і багато трудяться думкою, намагаючись зрозуміти таїну Пресвятої Тройці, але не можуть зрозуміти, як єством один є Бог і в трьох досконалих лицях; ми ж тільки віруємо цьому і сповідуємо, а не досліджуємо, і, добре знаючи про незчисленні благодіяння до кожного з нас від трьох Божественних лиць, з вдячністю взиваємо:
Свят, Свят, Свят єси, Господи Боже наш, Ти праведним судом Твоїм усім нам у землю, з якої ми взяті, повернутися повелів і знову в день воскресіння із неї встати встановив.
Свят єси, Господи Боже наш, Ти наперед визначив сонцю, місяцю і зіркам колись затьмаритися, землі і всьому, що на ній, вогнем преобразитися, щоб замість них з'явилося небо нове і земля нова, в яких буде жити правда.
Свят єси, Господи Боже наш, Ти призначив день, в який постануть на суд усі племена і народи, щоб отримати за ділами своїми.
Свят єси, Господи Боже наш, Ти маєш у день винагородження сказати праведним: прийдіть, благословенні Отця Мого, і успадкуйте Царство, приготоване вам від сотворення світу.
Свят єси, Господи Боже наш, від Тебе нерозкаяні грішники зі страхом почують тоді: відійдіть від Мене, прокляті, у вогонь вічний, приготовлений дияволу і ангелам його.
Свят єси, Господи Боже наш, Ти обіцяв Церкву Твою до кінця світу непохитною зберегти, щоб бути їй не подоланою вратами пекельними.
Свят, Свят, Свят єси, Господи Боже наш, помилуй нас, упале творіння, імені ради святого Твого.

Кондак 10 
Бажаючи спасти світ, явилася Ти на Йорданській річці, Пресвята і Пребожественна Тройця: Отець у голосі з неба, засвідчуючи про улюбленого Сина, Син в образі Людини, приймаючи хрещення від раба, Дух Святий сходив на Того, Хто хрестився, у вигляді голуба. Тому в ім'я єдиного Бога, у трьох лицях, Отця, і Сина, і Святого Духа, ми навчилися просвіщати хрещенням усяку людину, яка гряде в світі і взиває: алилуя.

Ікос 10 
Царю предвічний, що сяєш сонце Своє на добрих і злих, праведних любиш, грішників же милуєш; омий нашу душевну і тілесну скверну, благозволь сотворити оселю Свою в нас, хоч і недостойних рабах Твоїх, знищи нечисті помисли, згладь неподобні діяння, направ язик говорити благовгодне перед Тобою, щоб чистим серцем і устами ми взивали:
Свят, Свят, Свят єси, Господи Боже наш, про Нього ж апостольський собор явно проповідує, на Нього ж пророче зібрання завжди споглядає.
Свят єси, Господи Боже наш, Його ж полк мученичий богохвально сповідує і преподобних воїнство пресвяте ім'я прославляє.
Свят єси, Господи Боже наш, до Нього ж безліч пустельників завжди зітхає, Ним же подвиги посників вінчаються.
Свят єси, Господи Боже наш, Йому ж святителі і пастирі приносять подячний спів, Ним же вселенські учителі на спасіння наше благовістують.
Свят єси, Господи Боже наш, прийми від нас благання і заступництво всіх святих, а найбільше Діви Пречистої, Яка простягає до Тебе за нас Свої руки.
Свят єси, Господи Боже наш, охорони нас святими Твоїми ангелами і віджени від нас духів злоби піднебесних.
Свят, Свят, Свят єси, Господи Боже наш, помилуй нас, упале творіння, імені ради святого Твого.

Кондак 11 
Всяке оспівування знемага, що намагається принести Тобі достойну подяку за всіх і за все, в Тройці славимому Богу; бо не вистачає ні розуму, який би міг обійняти думкою безліч Твоїх щедрот, на нас вилитих, ні слова, щоб достойно сказати про них; однак за все нами видиме і за те, що нам подається, нехай буде Тобі, Пресвята Тройце, подяка від нас, честь і слава, про які Ти Сама знаєш і які достойні Твоєї величі і Тобі угодні; ми ж, поклоняючись Тобі, зі смиренням і любов'ю взиваємо: алилуя.

Ікос 11 
Тебе, як світлосяйний світильник у Твоїх обітницях, що явився сущим нам у темряві невідання про майбутню нашу долю, подячно сповідуючи і бажаючи отримати хоч одне з блаженств, сповіщених Єдинородним Твоїм Сином, зі всією зворушливістю взиваємо:
Свят, Свят, Свят єси, Господи Боже наш, Ти приготував обраним Твоїм блага, яких око не бачило, вухо не чуло, і те, що на серце людині не приходило.
Свят єси, Господи Боже наш, Його ж побачать усі чисті серцем, як є , і пізнають, як і самі Ним пізнані.
Свят єси, Господи Боже наш, у Ньому ж усі голодні і жадаючі правди знайдуть насичення, що ніколи не вичерпується.
Свят єси, Господи Боже наш, від Нього ж миротворці, як подібні до Єдинородного Сина Твого, Який все примирив, улюбленими синами назвуться.
Свят єси, Господи Боже наш, у Нього ж лагідні успадкують землю і убогі духом отримають безкінечне Царство.
Свят єси, Господи Боже наш, Ти обіцяв вічне помилування тим, хто милує, і безкінечне радування тим, хто плаче. Свят, Свят, Свят єси, Господи Боже наш, помилуй нас, упале творіння, імені ради святого Твого.

Кондак 12 
Благодать Твою всесильну подай нам, Пресвята Тройце; прийми сповідання гріхів наших перед величністю слави Твоєї, зглянься на зітхання наші, зішли нам Духа зворушливості і щедрот, щоб, очищені душею і серцем, сподобилися неосуджено взивати до Тебе на землі, як взивають ангели на небесах: алилуя.

Ікос 12 
Оспівуючи Твоє всечоловіколюбне провидіння, прославляємо Тебе всі, Пребезначальна Тройце, віруємо в єдиного Бога Отця, Бога Сина і Бога Духа Святого і іншого крім Тебе Господа не знаємо; до Тебе припадаємо і Тебе благаємо, взиваючи:
Свят, Свят, Свят єси, Господи Боже наш, будь нам на спасіння, щоб ми не боялись ніякого зла і в захисті життя нашого щоб не страшилися ніякого ворога.
Свят єси, Господи Боже наш, грішників, що каються, спасаєш, спаси і нас багатогрішних.
Свят єси, Господи Боже наш, Ти примножуєш на всіх милість Твою, примнож її і на нас, і помилуй нас, бо ми немічні.
Свят єси, Господи Боже наш, продовжи наш вік для покаяння і не засуди нас на посічення зі смоківницею безплідною.
Свят єси, Господи Боже наш, визволи нас від спокус, що надходять від світу, плоті і диявола, і укріпи у вірі і любові до Тебе.
Свят єси, Господи Боже наш, сподоби нас побачити Тебе лицем до лиця і увійти у світлий чертог Твій на весілля Агнця.
Свят, Свят, Свят єси, Господи Боже наш, помилуй нас, упале творіння, імені ради святого Твого.

Кондак 13 
О Пресвята, Животворча, нероздільна і вседіяльна Тройце, Отче, Сину і Душе, єдиний істинний Боже і Творче наш! Нинішню нашу прийнявши подяку, пошли нам благодать і силу з висоти святого престолу Твого, щоб, подолавши всі плотські похоті, ми пожили у святому благочесті і чистоті до кінця днів наших, завжди оспівуючи Пресвяте ім'я Твоє і взиваючи: алилуя.

Цей кондак читається тричі. Після цього знову читаються перший ікос і перший кондак.

* * *

Молитва до Пресвятої Тройці

Пресвята Тройце, єдиносущна державо, всіх благ причино, яку подяку принесемо Тобі за все, що Ти сотворила для нас, грішних і недостойних, раніше ніж ми народилися на світ; за все, що Ти подаєш кожному із нас по всі дні і що Ти приготувала нам у грядущому віці. Подобає бо за такі благодіяння і щедроти дякувати Тобі нетільки словами, але більше ділами і виконанням заповідей Твоїх; ми ж, підкорившись нашим пристрастям і злим звичаям, від юності впадаємо в незліченні гріхи і беззаконня. Тому, як нечистим і оскверненим, не тільки перед Твоє пресвітле лице соромно явитися, але і промовляти Твоє трисвяте ім'я не подобає нам, якби Ти Сама не благозволила, для нашої утіхи, сповістити, що Ти любиш чистих і праведних, а грішників, що каються, милуєш і благосердно приймаєш. Зглянься, о Пребожественна Тройце, з висоти святої слави Твоєї на нас, багатогрішних, і благий намір наш, замість добрих діл, прийми, і подай нам дух істинного покаяння, щоб, зненавидівши всякий гріх, пожили ми в чистоті і правді до кінця наших днів, виконуючи пресвяту волю Твою і прославляючи чистими помислами найсолодше і величне ім'я Твоє. 
Амінь
Кондак 1
Непереможній Владарці перед її іконою, що в Уневі Богом для всіх нас дарована, співаємо оцю подячну й величальну пісню. А Ти, як Мати наша всеблагая, захисти нас від усяких бід, бо кличемо:
Радуйся, всещедрая наша заступнице!

Ікос І
Ангелів радосте і людей покровителько, преблагословенная Госпоже Богородице, до ікони Твоєї пречудної всі ми днесь прибігаємо, кличучи:
Радуйся, Мати життя, всесвята Богородице,
Радуйся, непорочная Діво і Мати пречистая,
Радуйся, дивна Родителько радості вічної, 
Радуйся, перед віками із людей вибрана, 
Радуйся, грішного людства освячення, 
Радуйся, обителе Бога Всевишнього,
Радуйся, хворих і немічних кріпосте, 
Радуйся, джерело милосердя, 
Радуйся, нездоланная в горі заступнице, 
Радуйся, в бідах неустанная помоче, 
Радуйся, в скорботах потіхо єдиная, 
Радуйся, від лютого ворога визволення, 
Радуйся, всещедрая наша заступнице!

Кондак 2
Бачачи многії чуда й оздоровлення, явлені Господом через ікону Твою, Діво чистая, низько кланяємось Богові пре-милосердному, співаючи: Алилуя!

Ікос 2
Тайна незбагненна утаєна в іконі Твоїй чудотворній, о Мати всепітая, всіх бо, хто з вірою молиться в Уневі, Ти обдаровуєш, немічні люди потіху і поміч від Тебе отримують, кличучи:
Радуйся, Мати Пречистая Господа нашого,
Радуйся, кореню, що для нас квіт Божественний виростив,
Радуйся, ласкавая вірних заступнице,
Радуйся, грішних людей упованіє,
Радуйся, благодате всесвітняя, 
Радуйся, ясний  світильнику сонця духовного,
Радуйся, осяйне облуди лукавого вигнання,
Радуйся, мук вічних чудесне уникнення,
Радуйся, поневолених тьмою просвітлення,
Радуйся, раю зеленіючий, 
Радуйся, світлице божественна, 
Радуйся, душ наших тихая пристане, 
Радуйся, всещедрая наша заступнице!

Кондак З
Силою Всевишнього наділена пречудна ікона Твоя, благодатная Діво, тож люди, які через неї від Бога прийняли ізцілення, вдячно співають Творцеві: Алилуя!

Ікос З
Маючи Божу присутність у собі завжди, Богородице Діво, Ти повсякчасно за люд заступаєшся грішний, Ти нашу природу до неба підносиш, всечиста, і ми Тобі кличемо:
Радуйся, Мати предивная Бога могутнього,
Радуйся, лоно пречистеє, що тіло для
Господа виткало,
Радуйся, тайно, що тайни усі перевищує, 
Радуйся, двере  златая до  царства небесного,
Радуйся, давнього засуду знищення, 
Радуйся, радосте Єви-праматері, 
Радуйся, драбино, що снилася Якову, 
Радуйся, Господнього гніву відвернення,
Радуйся, світла хмарино, всесвітлом проникнена,
Радуйся, посудино, любов'ю по вінця наповнена,
Радуйся, дзеркало, що в нім сонце незгасне відбилося,
Радуйся, ниво неорана, що колос життя породила нам,
Радуйся, всещедрая наша заступнице!

Кондак 4
Бурею пристрастей охоплені, до Унева всі поспішаємо, о Богородице, перед Твоєю іконою помочі просимо, співаючи Господеві: Алилуя!

Ікос 4
Почувши про дивнії зцілення, що в Уневі людям даруються, здавна прочани туди поспішали, із вірою кличучи:
Радуйся, дивний дарунку Творця милосердного,
Радуйся, царська коліснице, смиренням запряжена,
Радуйся, горо претучна, що Бог полюбив її,
Радуйся, всенепорочная радосте людей і ангелів,
Радуйся, спалення всіх згубних пристрастей,
Радуйся, душі і тіла очищення,
Радуйся, молитви пресвітлая ясносте,
Радуйся, сліз людських осушення,
Радуйся, одуховлений храме премудрості Божої,
Радуйся, пречистий намете, від неба просторіший,
Радуйся, повноти благодаті вмістилище,
Радуйся, Церкви покрове Божественний,
Радуйся, всещедрая наша заступнице!

Кондак 5
Богопровідною зіркою сяє ікона Твоя чудотворная в Уневі, немічні люди, позбавитись дії ворожої прагнучи, спішать поклонитись Тобі в ній, о Мати Пречистая, вдячно співаючи Господеві: Алилуя!

Ікос 5
Коли бачимо, як дивно зціляються люди, озброєні вірою, коли моляться щиро перед образом пренепорочної в Уневі, Богові дяку складаєм за Тебе, Владичице, а Тобі кличемо:
Радуйся, Мати всехвальная Спаса і Господа,
Радуйся, промисле дивний єдиного Бога предвічного,
Радуйся, радосте скорбних і плачучих, 
Радуйся, невпинна  за  людство  молільнице,
Радуйся, Бога із людством примирення, 
Радуйся, зцілення людини розбитої, 
Радуйся, тіла, душі й духа гармоніє, 
Радуйся, красо пребожественна, 
Радуйся, дарования миру Христового, 
Радуйся, порятунку від спокус бісівських,
Радуйся, захисте усіх беззахисних, 
Радуйся, усіх християн упованіє, 
Радуйся, всещедрая наша заступнице!

Кондак 6
Здійснилися пророцтва Твої, пребла-годатная Мати, по всій землі всі народи Тебе прославляють. Ми ж, грішні, чудотворній Унівській іконі Твоїй покло-няючись, співаємо Господеві: Алилуя!

Ікос 6
Освітились серця,  прояснились затьмарені душі, коли стали з молитвою щирою  ми  перед образом дивним,  -. перед Унівською Твоєю іконою, Мати всепіта, взиваючи:
Радуйся, Діво, Владичице славная, 
Радуйся, бо даруєш Ти нам життя вічнеє, 
Радуйся, бо Творця несказанно родила Ти, 
Радуйся, бо Ти молиш Його за нас, немічних,
Радуйся, бо молитвою наші недуги Ти зцілюєш,
Радуйся, бо здоров'я Тобою до нас повертається,
Радуйся, бо Тобою до Бога навертаються грішники,
Радуйся, бо Тобою нам втрачений рай відкривається,
Радуйся, бо очищаєш Ти рани гріховнії,
Радуйся, бо бальзам покаяння Тобою на нас проливається,
Радуйся, бо Тобою поборемо підступи ворога,
Радуйся, бо Тобою в борні перемогу здобудемо,
Радуйся, всещедрая наша заступнице!

Кондак 7
Маючи захист надійний в іконі Твоїй, Богородице Діво, вдячні пісні ми приносимо Господу Богу, кличучи: Алилуя!

Ікос 7
Новий дивний твір явив нам Творець, наділивши чудотворною силою Унівський образ Твій, Діво. Ми ж, православно у ньому Тебе величаючи, кличемо:
Радуйся, Богородице Діво Пречистая, 
Радуйся, препрославлена Мати Господняя,
Радуйся в образі Твоєму пресвітлому, 
Радуйся і споглянь з висоти на рабів Своїх,
Радуйся, Мати скорботних й обтяжених, 
Радуйся, вдів і сиріт втіхо скорая, 
Радуйся, всіх скитальців прибіжище, 
Радуйся, усіх хворих відвідини, 
Радуйся, запашний квіте нетлінності, 
Радуйся, скам'янілих сердець скрухо щирая,
Радуйся, всесвітняя радосте, 
Радуйся, віри непохитная кріпосте, 
Радуйся, всещедрая наша заступнице!

Кондак 8
Побачивши Унівську світлу ікону Владичиці, віддалімось від світу й серця до небес піднесімо, однодушно і однодумно співаючи Господеві: Алилуя!

Ікос 8
Вся на небі єси, але і землі не цураєшся Ти, приснославная, Тобі бо відомі усі наші біди і немочі, молиш Ти Бога за нас, пресвятая заступнице, ми ж Тобі кличемо:
Радуйся, світлая Мати всесвітла предвічного,
Радуйся, осяяна славою Божою, 
Радуйся, душогубного смутку розвіяння, 
Радуйся, подателько плачу прерадісного, 
Радуйся, втіхо Божественная, 
Радуйся, темних сил знищення, 
Радуйся, піднесення з прірви гріховної, 
Радуйся, християн охороно, 
Радуйся, всіх голодних кормителько, 
Радуйся, всіх бездомних покрове й пристанище,
Радуйся, обнажених шато пречистая, 
Радуйся, в небезпеках незримая помоче, 
Радуйся, всещедрая наша заступнице!

Кондак 9
Усі ангельські сили Тебе прославляють, Владичице світу, небо й земля Тобі пісню похвальну співають, ми ж, дивуючись Божій любові безмірній, кличемо Госпо-деві: Алилуя!

Ікос 9
Бачимо, що промовці велемовні, як риби,  німіють, бо збагнути не в силі чудесних предивних ізцілень, що творить Господь через Унівськии образ Твій, Мати святая. Ми ж Тобі кличемо:
Радуйся, Мати Пресвята Сина Божого, 
Радуйся, бо Ти породила Одного із Тройці,
Радуйся, бо Ти обіймала Безмежного, 
Радуйся, бо пестила Ти любов утілену, 
Радуйся, херувимський престоле Царя всемогутнього,
Радуйся, від серафимів преславних славнішая,
Радуйся, купино неопалимая, 
Радуйся, бездонная глибино милосердія,
Радуйся, цілюще джерело життя вічного, 
Радуйся, смерті тяжке осоромлення, 
Радуйся, світла і миру подателько, 
Радуйся, душ наших надіє єдиная, 
Радуйся, всещедрая наша заступнице!

Кондак 10
Світ спасти бажаючи, Слово Отче на землю зійшло й воплотилося з Тебе, Пречистая. З дива німіючи, серцем ми кличемо вдячно Йому: Алилуя!

Ікос 10
Ти - захист, нам Богом дарований, о благодатная. Твоїми іконами світ многогрішний зціляється, тож скрізь, де б ми не побачили Унівський образ Твій, молимося Тобі перед ним і взиваємо:
Радуйся, всемогутня царице небесная, 
Радуйся, землі благословення й освячення,
Радуйся, виноградна лозо недоторкана, 
Радуйся, всіх дібр джерело благодатнее, 
Радуйся, ченців мовчазлива наставнице,
Радуйся, перлино смирення прекрасная,
Радуйся, всевладна утіхо зажурених, 
Радуйся, всесильна побідо над дияволом, 
Радуйся, Тобою  бо  ми  від недуги зціляємось,
Радуйся, Тобою бо в Уневі точаться води цілющії,
Радуйся, Тобою бо земля здраводайнеє зілля вирощує,
Радуйся, Тобою бо рани душевнії гояться,
Радуйся, всещедрая наша заступнице!

Кондак 11
Пісня найкраща не оспіває чудес, що даються нам Твоєю іконою, чистая, кожен бо хто в Унівській Лаврі на неї спогляне із вірою, захоплено мусить співати Христу: Алилуя!

Ікос 11
Світлопромінним світильником сяє Твій лик, приснодіво Владичице. Вдивляючись в нього, стаємо ми наче добрішими, хочемо завжди Христові служити любов'ю і вірою, до Тебе кличучи:
Радуйся, Пречистая Мати Творця і Художника,
Радуйся, найпрекрасніщий творе Владики всесильного,
Радуйся, предивна іконо Спасителя, 
Радуйся, образе Божий незайманий, 
Радуйся, людська природо обожнена, 
Радуйся, хранителько тайни дивної, 
Радуйся, довір'я до Бога безмежнеє, 
Радуйся, Слова претрепетне слухання, 
Радуйся, з Творцем нерозлучно поєднана,
Радуйся, в Сині Твоєму і Господі,
Радуйся, нам бо до неба дорогу Ти вказуєш,
Радуйся, нам бо даруєш Ти любов та істину,
Радуйся, всещедрая наша заступнице!

Кондак 12
Благодаттю наповнений Унівський образ Твій, Богородителько, тож нам благодать ниспошли, щоб у єдності Бога ми славили, разом любовно співаючи: Алилуя!

Ікос 12
Оспівуючи ікону Твою, ми Тебе величаємо, Мати всепітая, наша надіє, наш порятунку і захисте. До Тебе, всесильна, з мольбою усі прибігаємо, кличучи:
Радуйся, прещедрая Мати любові предвічної,
Радуйся, перемого над силами темряви, 
Радуйся, погубо дракона лукавого, 
Радуйся, знищення бісівських підступів, 
Радуйся, бо потоптала Ти змія прелютого,
Радуйся, бо стерла Ти голову вражую,
Радуйся, з Тобою ми піснь переможну співаємо,
Радуйся, з Тобою Творцеві ми в дусі та істині служимо,
Радуйся, з Тобою ми, блудні, додому вертаємося,
Радуйся, з Тобою ми, грішні, очищення просимо,
Радуйся і за нас ублагай Милосердного,
Радуйся і спаси нас, Владичице,
Радуйся, всещедрая наша заступнице!

Кондак 13
О всехвальна Мати, що сіяєш в чудотворній Унівськіи іконі, прийми нинішнє моління наше, порятуй нас від усякої напасті, та введи у життя вічне всіх, що Господеві кличуть: Алилуя!

* * *

Молитва
Унева Диво, царице преславная, Мати всехвальная, Діво всепітая, нашого краю надіє і радосте, зоре пресвітлая, захисте скривджених, вбогих заступнице, гнаних прибіжище, монахів кріпосте, всіх упо-ваніє, ран ізцілителько, грішників прощен ня, зглянься, о Мати, над нами, нещасними, - ворогом лютим ми злісно розбратані, ми прелукавим препідло поділені, Мати любові, всесвітла Владичице!
Ти породила нам Бога єдиного - випроси в Сина великої милості: щоб сотворив Він нам серце пречистеє, щоб у Христі ми навіки збраталися, щоб однодушно ми Господа славили, в Дусі та Істині Богу молилися, дяку за Тебе, Пречиста, співаючи! Амінь.

Пророк Давид, що через Тебе Бого-отцем зробився, Богородице, в піснях про Тебе велич проспівав Творцю Твоєму: стала цариця по правиці Твоїй; Тебе бо Матір'ю, життя заступницею показав Христос Бог, що благоволив від Тебе без отця зробитись чоловіком, щоб знову оновити образ Свій, у пристрастях зотлілий, і, заблукану в горах овечку віднайшовши й на плечі взявши, до Отця принести і, за Своїм бажанням, до небесних приєднати сил і світ спасти, маючи велику й багатую милість.

Догматик, глас 4
А при хресті Ісусовім стояли Його Мати, сестра Його Матері, Марія Клеопова та Марія Магдалина. Бачивши Ісус Матір і біля Неї учня, що стояв, - а його ж любив Він, ~ мовить до Матері: «Жінко, ось син Твій». А тоді й до учня мовить: «Ось матір твоя». І від тієї хвилі учень узяв її до себе.
Йо. 19, 25-27

* * *

Молитва
Пресвятая Владичице моя Богородице, святими Твоїми і всесильними мольбами віджени від мене, смиренного й окаянного раба Твого, безнадію, забуття, нерозуміння, недбальство і всі скверни, лукаві і хульнії помисли від окаянного мого серця і від затьмареного ума мого. І погаси полум'я пристрастей моїх, убогий бо я і окаянний. Ізбави мене від многих лютих спогадів і починань і від усіх дій лихих звільни мене. Благословенна бо єси від усіх родів і славиться пречеснеє ім'я Твоє во віки віків. 
Амінь
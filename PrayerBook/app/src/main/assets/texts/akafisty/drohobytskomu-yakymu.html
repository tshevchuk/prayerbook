Початок звичайний

Кондак 1
Непереможного Владики воїни хоробрі, Тройці Святій рівночисельні преславні Святотроїцькі мученики: Северіяне, Віталіє і Йоакме, похвальну пісню вам нині співаємо, а ви, що маєте дерзновення перед Господом, моліть за нас Всемилостивого, вам бо ми кличемо:
Радуйтесь, Святотроїцькі мученики, славного Дрогобича охорона надійна!

Ікос 1
Ангелів Творець, Бог і Господь наш, в тривожний час, у лихоліття люте, дарував нам вас, преславні Святотроїцькі мученики, щоб ми, прикладом вашим у вірі Христовій утверджені, вам кличемо:
Радуйтесь, преблажені Христові воїни,
Радуйтесь, зорі світлосяйні,
Радуйтесь, вінцем переможним увінчані,
Радуйтесь, у славу, наче у ризу, зодягнені.
Радуйтесь, віри святої подвижники,
Радуйтесь, світлі свідки Христові,
Радуйтесь, Церкви святої стовпи непохитні,
Радуйтесь, невірних премудрі наставники.
Радуйтесь, Северіяне, Віталіє і Йоакиме,
Радуйтесь, все хвальні святі новомученики,
Радуйтесь, Тройці Святій за нас, грішних, молільники.
Радуйтесь, Святотроїцькі мученики, славного Дрогобича охорона надійна!

Кондак 2
Бачачи, як зростає нечестя безбожних, покликав Господь вас на свідків своїх, Северіяне, Віталіє і Йоакиме, щоб ви життям, терпінням і чесною смертю свідчили віру свою, співаючи Богові: Алилуя!

Ікос 2
Маючи в собі віру, надію і любов невгасиму, радісно служили ви Богові Триєдиному, єромонахи славні, ми ж, світлі образи ваші леліючи в пам’яті кличемо:
Радуйтесь, три ікони чину Святого Васлія,
Радуйтесь, три священики Бога Всесильного,
Радуйтесь, три непорочні агнці Христові,
Радуйтесь, три бездоганні жертви все пальні.
Радуйтесь, віру свою ви стражданнями ісповідували,
Радуйтесь, ви твердо на Христа Бога надіялися,
Радуйтесь, ви любов свою ділами виявили,
Радуйтесь, бо життя своє віддали ви а Господа.
Радуйтесь, ви бо душі наші просвічуєте вірою,
Радуйтесь, ви бо нас оживляєте надією ясною,
Радуйтесь, ви бо нас навчаєте любові жертовної,
Радуйтесь, ви бо нас до Христа Бога приводите.
Радуйтесь, Святотроїцькі мученики, славного Дрогобича охорона надійна!

Кондак 3
Силою вишньою укріплені, святі страстотерпці тричисленні, не злякалися ви ворога лютого, навіть у темниці співали ви Господеві: Алилуя!

Ікос 3
Маючи чисті помисли і непорочні душі, гідно прийняли ви благодать священства, три блаженні, служили ви Богові і людям любов’ю палаючи, ми ж до вас кличемо:
Радуйтесь, землі нашої квіти прекрасні,
Радуйтесь, Церкви нашої прикрасо коштовна,
Радуйтесь, лагідні єромонахи,
Радуйтесь, Богомудрі добрії пастирі.
Радуйтесь, віри святої наставники славні,
Радуйтесь, скарбниці благочестя,
Радуйтесь, невтомні проповідники,
Радуйтесь, стада Христового захисники безстрашні.
Радуйтесь, окрасо священиків,
Радуйтесь, страдників славо пресвітла,
Радуйтесь, Богом помазані страждальники,
Радуйтесь, Духа Святого златії посудини.
Радуйтесь, Святотроїцькі мученики, славного Дрогобича охорона надійна!

Кондак 4
СеверіянБурею ненависті охоплені, вирізали безбожні мучителі на грудях твоїх хрест святий, блаженний Северіяне, щоб примусити тебе не співати Богові: Алилуя!

Ікос 4
Почувши звістку про мученицьку кончину твою, мужній Северіяне, затужив Дрогобич, множенство добрих діл твоїх згадуючи, ми ж Богові дяку складаємо, що отримали в тобі заступника ревного, а тобі кличемо:
Радуйся, пре чесний отче Северіяне,
Радуйся, віри святої хоробрий ревнителю,
Радуйся, смертю прекрасною Христа прославивши,
Радуйся, в дні невечірньому, в Царстві Христовому.
Радуйся, бо життя ти пройшов з Христом Господом,
Радуйся, бо талант тобі даний, премного примножив єси,
Радуйся, лагідний дітей вихователю,
Радуйся, добрий наставнице молоді.
Радуйся, умілий духовний цілителю,
Радуйся, сиріт обороно,
Радуйся, улюблене Діви Пречистої,
Радуйся і моли за нас Христа Спасителя.
Радуйтесь, Святотроїцькі мученики, славного Дрогобича охорона надійна!

Кондак 5
Богоданними зорями явилися ви, Святотроїцькі мученики, бо світлим життям своїм і смертю блаженною ви просвічуєте пітьму нечестя безбожного, а нас навчаєте повсякчасно співати Богові: Алилуя!

Ікос 5
Бачачи вашу віру непохитну, доблесні страстотерпці Христові, дивувалися безбожники, а ми, Всесильного Бога, що вас укріпив, прославляючи до вас кличемо:
Радуйтесь, блаженні мученики многостраждальні,
Радуйтесь, воплочення рівноангельської лагідності,
Радуйтесь, ви бо на прокляття відповідали молитвою,
Радуйтесь, ви бо благословляли тих, хто злослових вас.
Радуйтесь, осоромлення сили ворожої,
Радуйтесь, переможчі лукавого,
Радуйтесь, ангелів радосте,
Радуйтесь, славо Христова.
Радуйтесь, малодушних підбадьорення,
Радуйтесь, втіхо страждаючих,
Радуйтесь, у відпочинку Господньому,
Радуйтесь і моліть за нас Спасителя.
Радуйтесь, Святотроїцькі мученики, славного Дрогобича охорона надійна!

Кондак 6
Проповідниками любові все пальної явилися ви, все хвальні мученики, ви свідками Істини стали, в стражданнях співаючи Господеві: Алилуя!

Ікос 6
Освітили ви Батьківщину свою світлом любові, о страстотерпці, стали ви прикладом своїх повчань, о достойні, ризи священичі кров’ю своєю ви окрасили, а ми до вас кличемо:
Радуйтесь, Христові страстотерпці блаженні,
Радуйтесь, вінценосці преславні,
Радуйтесь зорі многосвітлі,
Радуйтесь, перлини осяйні.
Радуйтесь, бо в стражданнях скріпляла вас сила Всевишнього,
Радуйтесь, бо показали ви солод терпіння за Господа,
Радуйтесь, ви бо з Христом співрозп’ялися,
Радуйтесь, ви бо із Ним воцарилися.
Радуйтесь, ви бо вказуєте шлях життя істинного,
Радуйтесь, ви бо навчаєте нас любити і вірити,
Радуйтесь, в насолоді небесній божественній,
Радуйтесь і моліть, щоб гріхи відпустилися нам.
Радуйтесь, Святотроїцькі мученики, славного Дрогобича охорона надійна!

Кондак 7
ВіталійБажаючи чашу терпіння до каплі випити, не покинув ти рідної землі, отче Віталіє, Бога благаючи, щоб додав сили й мужності, кликав ти: Алилуя!

Ікос 7
Нового заступника Господь дарував нам в тобі, отче Віталіє, засяяв нам ти, як віри святої світильник пре ясний, ми ж тобі кличемо:
Радуйся, преподобний отче Віталіє,
Радуйся, Христового Євангелія благовістителю,
Радуйся, пастирю і учителю іноків,
Радуйся, визначний воєводо духовних воїнів.
Радуйся, істинного смирення наставнице,
Радуйся, подвижнице терпеливості,
Радуйся, сило молитви предивна,
Радуйся, благочестя утвердження.
Радуйся, всепальна жертво Богові милая,
Радуйся, красо пресвітла серця гарячого,
Радуйся, стоячи перед престолом Всевишнього,
Радуйся, молячи за нас Бога Предвічного.
Радуйтесь, Святотроїцькі мученики, славного Дрогобича охорона надійна!

Кондак 8
Яким
Дивним життям твоє видається для світських людей, Йоакиме преславний, був бо ти вдачі веселої, і в товаристві приємний, – а, вже священиком бувши, вирішив взяти на себе Христове ярмо пресолодке і в родині чернечій співати Творцю: Алилуя!

Ікос 8
Всім серцем, всією душею любив ти Христа, Йоакиме, Йому і служив ти у преподобії і правді, Господь дарував тобі тверду віру, непожитну, ми ж тобі кличемо:
Радуйся, отче Йоакиме, окрасо священиків,
Радуйся, богомудрий світильниче,
Радуйся, ревний Тройці Святої служителю,
Радуйся, благочестя похвало превисока.
Радуйся, бо полюбив ти Христове ярмо пресолодке,
Радуйся, бо покинув ти світу принади лукаві,
Радуйся, бо взяв на себе ти тягар легкий Спасителя,
Радуйся, бо хрест свій узяв ти і пішов слідом за Господом.
Радуйся, тобою бо істинна віра утверджується,
Радуйся, мудрий подателю науки Божої,
Радуйся, осяйна славо Христова,
Радуйся й вимоли нам гріхів прощення.
Радуйтесь, Святотроїцькі мученики, славного Дрогобича охорона надійна!

Кондак 9
Всіх, хто Господа визнає перед людьми, обіцяв Христос визнати перед Отцем Своїм Небесним; за словом Господнім оцим і ви, страстотерпці преславні, Северіяне, Віталіє та Йоакиме, як добрі ісповідники Христові, славою осяяні, співайте зі всіма святими Триєдиному Богові: Алилуя!

Ікос 9
Промовці великомовні не в силі описати велич подвигу вашого, святі мученики, не здатна бо мудрість світу цього слово хресне збагнути, ми ж, благодаттю осяяні, славимо Бога розп’ятого, а до свідків Його кличемо:
Радуйтесь, славні свідки розп’ятої Істини,
Радуйтесь, ви бо визнали перед людьми Христа Господа,
Радуйтесь, сам бо Господь визнає вас перед ангелами,
Радуйтесь, сам бо Господь приведе вас до Світлиці весільної.
Радуйтесь, як ті іскри, що по стеблі до неба піднялися,
Радуйтесь, бо в час відвідин ваших ви пре ясно світилися,
Радуйтесь, золото, в горнилі страждання добре очищене,
Радуйтесь, всепліддя жертовне на вівтарі Вишнього.
Радуйтесь, страждальники, Богом помазані,
Радуйтесь, славо велична страдників,
Радуйтесь, правило віри правдивої,
Радуйтесь, і від бід порятуйте нас.
Радуйтесь, Святотроїцькі мученики, славного Дрогобича охорона надійна!

Кондак 10
Світ спасти бажаючи, дарує Господь у всі часи приклади віри правдивої, щоб ми у вірі, надії й любові утверджені, співали Богові: Алилуя!

Ікос 10
Охороною віри святої ви стали, пре хвальні страстотерпці Дрогобицькі, ви навчаєте нас не боятися там, де страху немає, мужності вашій дивуючись, дякуємо Богові, а до вас кличемо:
Радуйтесь, богоблаженні страстотерпці Дрогобицькі,
Радуйтесь, міцний щите віри Христової,
Радуйтесь, зброє блискуча надії пресвітлої,
Радуйтесь, світильники ясні любові все пальної.
Радуйтесь, утвердження всіх, хто у вірі хитається,
Радуйтесь, безнадійних прескора помоче,
Радуйтесь, зорі, що душі вірних любов’ю просвічують,
Радуйтесь, наші наставники на дорогу спасіння.
Радуйтесь, споглядаючи дивне Обличчя Господнє,
Радуйтесь, увійшовши в радість небесну,
Радуйтесь, палкі до Бога молільники,
Радуйтесь, наші надійні заступники.
Радуйтесь, Святотроїцькі мученики, славного Дрогобича охорона надійна!

Кондак 11
Пісню похвальну співаємо подвигу вашому, о, страстотерпці Христові, повсякчасно дякуючи Богові за вас, кличемо: Алилуя!

Ікос 11
Світлопромінним світильником ви стали для нас, Северіяне, Віталіє і Йоакиме, до вас прибігаємо, просячи просвітити нас, гріхами затмареними, і з глибини сердець до вас кличемо:
Радуйтесь, пресвітлі добрі слуги Господні,
Радуйтесь, бо ви освітили ніч темну безбожності,
Радуйтесь, бо ви розігнали мряку перелесті,
Радуйтесь, світила, що душі людські просвічують.
Радуйтесь, осяйні вісники радості вічної,
Радуйтесь, зорі таїнств енні, що до неба нас кличуть,
Радуйтесь, ви бо сяйвом небесної слави нам серця звеселяєте,
Радуйтесь, ви бо променями святості нас опромінюєте.
Радуйтесь, світлі хмаринки, що вгамовують спекоту пристрастей,
Радуйтесь, росо благодатна, що вбогі душі наповнює,
Радуйтесь, в вишніх обителях світлом невечірнім осяяні,
Радуйтесь, за землю рідну невпинні молільники.
Радуйтесь, Святотроїцькі мученики, славного Дрогобича охорона надійна!

Кондак 12
Благодать превелика дана від Вишнього вам, о всехвальні Святотроїцькі мученики, тож молимо вас, преблаженні, пролийте молитву прещиру до Господа, щоб милостивий був до нас, грішних, й дозволив вічно разом із вами співати Йому: Алилуя!

Ікос 12
Оспівуючи подвиги і страждання ваші, Северіяне, Віталію і Йоакиме, дякуємо Всемилостивому Богові, що сподобив вас до кінця перетерпіти, устояти в подвизі, і славно у ньому закінчити біг життя вашого; тож не забудьте у молитвах ревних і нас, грішних, що кличемо:
Радуйтесь, воїни хоробрі, вінцем перемоги увінчані,
Радуйтесь, ризи бо ваші кров’ю Ангця обілені,
Радуйтесь, самоцвіти у скарбниці Владики Небесного,
Радуйтесь, вибрані посудини, благодаттю наповнені.
Радуйтесь, робітники старанні у винограднику Божому,
Радуйтесь, пастирі добра отари Господньої,
Радуйтесь, іноків смиренних наставники мудрі,
Радуйтесь, зі сльозами ви сіяли, нині снопи спасення пожинаєте в радості.
Радуйтесь, лампади, запалені за нас перед Господом,
Радуйтесь, раби вірні і друзі Христові,
Радуйтесь, запашні квіти небесні,
Радуйтесь і благайте Бога за нас, преблаженні.
Радуйтесь, Святотроїцькі мученики, славного Дрогобича охорона надійна!

Кондак 13
О святі страстотерпці Северіяне, Віталіє і Йоакиме! Прийміть цю похвальну пісню нашу і моліть за нас Всевишнього Владику та просіть спасіння тим, що кличуть з любов’ю Богу: Алилуя!

Тут повторюємо Ікос 1 та Кондак 1.

* * *

Молитва
Святі преблаженні Святотроїцькі мученики Северіяне, Віталіє і Йоакиме! Почуйте щиру молитву нашу. Як і всі ми, ви у свій час, наслухавшись про подвиги славні давніх страстотерпців, у серці своїм помишляли, як добре і похвально наслідувати тих, кого ні люті муки, ні навіть смерть не розлучили від любові Божої. Блаженні ви, що вас Господь сподобив воістину наслідувати їхню віру й терпеливість. А що випробування подібне може спіткати й нас, то моліть ви Бога, хай дарує нам мужність вашу і любов всепальну. Моліте Бога за Батьківщину, за Церкву, за народ, за єдність. Хоча ми недостойні милості Божої, просіть, щоб заради ваших страждань, дарував нам благодать, щоби могли ми єдиними устами і єдиним серцем славити Бога в Тройці Пресвятій, нині, і повсякчас, і на віки віків. Амінь.
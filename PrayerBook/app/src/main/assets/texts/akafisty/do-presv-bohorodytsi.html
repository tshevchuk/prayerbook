Кондак 1
Непереможній Владарці на честь перемоги ми, врятовані від лиха, благодарні пісні виписуємо Тобі, раби Твої, Богородице. А Ти, що маєш силу нездоланну, від усяких нас бід охорони, щоб звати Тобі:
Радуйся, Невісто неневісная!

Ікос 1
Ангела відпоручника було зіслано з неба привітати Богородицю, та коли він побачив Твоє втілення, Господи, то, глибоко вражений, так промовив до Неї своїм безтілесним голосом:
Радуйся, бо через Тебе радість засяє;
Радуйся, бо через Тебе прокляття щезне;
Радуйся, Адама з упадку піднесення;
Радуйся, Євиних сліз осушення;
Радуйся, висото для людського розуму недосяжна;
Радуйся, глибино і для ангельського розуму непроглядна;
Радуйся, бо Ти стала престолом царя -Господа;
Радуйся, бо Ти носиш Того, Хто все носить;
Радуйся, зоре досвітня, провіснице сонця;
Радуйся, лоно божественного втілення;
Радуйся, бо Тобою сотворіння обновляється;
Радуйся, бо через Тебе Творцеві поклоняємося.
Радуйся, Невісто неневісная!

Кондак 2
Бачачи Себе чистою, Пресвята Діва рішучо відповіла Гавриїлові: Дивних слів твоїх душа Моя неспроможна збагнути, бо про яке зачаття в дівственному лоні ти можеш говорити, виголошуючи: Алилуя!

Ікос 2
Тайну незбагненну збагнути бажаючи, запитала Діва Божого посланця: Скажи Мені, як із непорочного лона дівичого може Син родитися? А він зі страхом відповів їй, кажучи:
Радуйся, в невимовну постанову Божу втаємничена;
Радуйся, повірнице тайн, мовчанкою вкритих;
Радуйся, започаткування чудес Христових;
Радуйся, осново правд віри щодо Нього;
Радуйся, драбино небесна, що Бог зійшов нею;
Радуйся, мосте, що сущих на землі ведеш до неба;
Радуйся, чудо для ангелів предивне;
Радуйся, поразко тяжка для диявола;
Радуйся, бо Ти світло зродила пречудне;
Радуйся, бо Ти не виявила нікому, як це сталося;
Радуйся, бо Ти пізнання мудреців перевищуєш;
Радуйся, бо Ти розум вірних просвічуєш.
Радуйся, Невісто неневісная!

Кондак З
Сила Всевишнього обгорнула тоді непорочну Діву, і Вона зачала, а плодотворне Своє лоно вчинила немовби родючою нивою для тих, що хочуть збирати плоди спасения, співаючи: Алилуя!

Ікос З
Маючи Бога в лоні своєму, поспішає Діва до Єлисавети, а дитя тієї, як тільки почуло її привітання, зраділо і заворушилось, і тим, наче піснями, Богородицю привітало:
Радуйся, галузко рослини нев'янущої;
Радуйся, бо Ти придбала плід безсмертний;
Радуйся, виховнице виховника чоловіко-любного;
Радуйся, бо Ти породила дателя життя нашого;
Радуйся, ниво, родюща багатство милосердя;
Радуйся, трапезо, пребагата на дари помилування;
Радуйся, бо через Тебе рай наново зацвів розкішно;
Радуйся, бо Ти даєш душам пристановище;
Радуйся, приємне молитви кадило;
Радуйся, всього світу очищення;
Радуйся, благовоління Боже для смертних людей;
Радуйся, довір'я смертних людей до Бога.
Радуйся, Невісто неневісная!

Кондак 4
Бурею глибоких сумнівів охоплений, збентежився праведний Йосиф і, знаючи Тебе дівою, подумав, що Ти, непорочна, була кимсь зведена; але, пізнавши, що Ти зачала від Духа Святого, промовив: Алилуя!

Ікос 4
Почули пастирі, як ангели величають Христа, що в людському тілі прийшов на світ, і поспішили до Нього, як до пастиря, а побачивши Бога, як те ягня непорочне, вигадуване в лоні Марії, привітали її словами:
Радуйся, Мати ягнятка і пастиря;
Радуйся, кошаро овець духовних;
Радуйся, захисте від ворогів невидимих;
Радуйся, ключе, що райські двері відмикаєш;
Радуйся, бо небеса тішаться з землею;
Радуйся, бо земля веселиться з небесами;
Радуйся, апостолів славо безупинна;
Радуйся, подвижників сило непереможна;
Радуйся, осново віри непохитна;
Радуйся, світле пізнання благодаті;
Радуйся, бо через Тебе пекло опустіло;
Радуйся, бо через Тебе ми в славу зодягнулися.
Радуйся, Невісто неневісная!

Кондак 5
Богопровідну зірку побачивши, мудреці пішли за її світлом, немов за світильником, царя могутнього шукаючи, а знайшовши, приступили до недоступного і закликали з радості: Алилуя!

Ікос 5
Коли сини халдейські побачили на руках Діви Того, Хто руками Своїми людей сотворив, і Владику в Ньому пізнавши, хоч і прийняв Він вигляд людський, поспішили дарами Його вшанувати, а благословенну між жінками привітали:
Радуйся, Мати зорі незаходимої;
Радуйся, світанку дня таинственного;
Радуйся, бо Ти вгасила вогонь спокуси;
Радуйся, бо Ти просвіщаєш визнавців Святої Тройці;
Радуйся, бо Ти позбавила влади нелюдяного мучителя;
Радуйся, бо Ти явила Христа, Господа Чоловіколюбця;
Радуйся, бо Ти визволяєш людей від служби ідолохвальної;
Радуйся, захиснице від учинків зіпсуття;
Радуйся, бо Ти спинила вогнепоклонство;
Радуйся, бо Ти пригасила полум'я пристрастей;
Радуйся, вірних провіднице до мудрості;
Радуйся, веселосте всіх поколінь.
Радуйся, Невісто неневісная!

Кондак 6
Здійснивши пророцтво про Тебе, богонос-ними проповідниками вернулися мудреці до Вавилону і, всім про Тебе, Христе, проповідуючи, поминули вони шаленого Ірода, нездатного співати: Алилуя!

Ікос 6
Освітивши Єгипет світлом Твоєї правди, Ти розвіяв темряву облуди, бо ідоли його, Спасе, впали, не встоявши перед силою Твоєю, а ті, що їх позбулися, привітали Богородицю:
Радуйся, роду людського поправо;
Радуйся, нечистої сили погубо;
Радуйся, бо Ти лукавство обману стоптала;
Радуйся, бо Ти ідолів облуду викрила;
Радуйся, море, що фараона душевного потопило;
Радуйся, скеле, що спрагнених життям напоїла;
Радуйся, стовпе вогненний, що сущим у темряві дорогу показує;
Радуйся, покрове світу, ширший від облаків;
Радуйся, поживо, що манну заступила;
Радуйся, служебнице гостини святої;
Радуйся, земле обіцяна;
Радуйся, земле, молоком і медом текуча.
Радуйся, Невісто неневісная!

Кондак 7
Маючи покинути цей світ облудний, Симеон прийняв Тебе як немовля на руки свої, але, пізнавши в Тобі правдивого Бога і здивований Твоєю невимовною премудрістю, він закликав: Алилуя!

Ікос 7
Новий твір показав Творець, коли прийшов між нас - свої сотворіння, бо зачався божественно в непорочному лоні і вийшов з нього, зберігаючи його таким, як було перед тим, ненарушеним, щоб ми, подивляючи це чудо, співали Богоматері:
Радуйся, квітко нетлінності;
Радуйся, віночку чистоти;
Радуйся, воскресения прообразе ясний;
Радуйся, Ти, що життя ангелів показала;
Радуйся, дерево, що родиш овочі на поживу вірним;
Радуйся, деревино ряснолиста, що багатьом дає захисток;
Радуйся, бо Ти породила відкупителя для поневолених;
Радуйся, бо Ти породила провідника для заблуканих;
Радуйся, судді праведного ублагання;
Радуйся, багатьох гріхів прощення;
Радуйся, надіє безнадійних;
Радуйся, любове, вища понад усі бажання.
Радуйся, Невісто неневісная!

Кондак 8
Побачивши чудодивне народження, віддалійся від світу і думками перенесімся на небо, бо ж на те всевишніи Бог з'явився на землі як смиренний чоловік, щоб на небо піднести тих, що співають Йому: Алилуя!

Ікос 8
Увесь був на землі, але й неба не покинув був незбагненний Бог Слово, бо це не зміною місцеперебування було, а божественним сходженням і народженням від Богом вибраної Діви, що чула такі привітання:
Радуйся, бо Ти вмістила Бога не-вмістимого;
Радуйся, величного таїнства брамо;
Радуйся, для невірних новино не-чувана;
Радуйся, для вірних похвало найвища;
Радуйся, пресвята коліснице сущого на херувимах;
Радуйся, осідку преславний сущого на серафимах;
Радуйся, бо Ти супротивності погодила;
Радуйся, бо Ти дівство і материнство поєднала;
Радуйся, бо через Тебе провина прощена;
Радуйся, бо через Тебе рай знову відчинений;
Радуйся, ключе до Царства Христового;
Радуйся, надіє добра вічного.
Радуйся, Невісто неневісная!

Кондак 9
Усі ангельські сили здивувались величності Твого втілення, Христе, бо неприступного Бога побачили як приступного для всіх чоловіка, що з ними перебуває і чує від усіх: Алилуя!

Ікос 9
Бачимо, що промовці велемовні - наче риби німі перед тобою, Богородице, бо неспроможні пояснити, як то Ти, дівою перебуваючи, породити змогла. А ми, подивляючи це таїнство, з вірою взиваємо:
Радуйся, премудрості Божої вмістилище;
Радуйся, провидіння Божого скарбнице;
Радуйся, бо Ти мудреців немудрими являєш;
Радуйся, бо красномовці перед Тобою мують;
Радуйся, бо завзяті дослідники перед обою розум утратили;
Радуйся, бо перед Тобою замовкли ті, що різні вигадки видумували;
Радуйся, бо Ти атенців лукаві хитрощі розвіяла;
Радуйся, бо Ти мережі риболовців наповнила;
Радуйся, бо Ти з безодні незнання виводиш;
Радуйся, бо Ти пізнання багатьох просвіщаєш;
Радуйся, кораблю тих, що хочуть спастися;
Радуйся, пристане плавби життєвої.
Радуйся, Невісто неневісная!

Кондак 10
Світ спасти бажаючи, прийшов Творець, як сам обіцяв, та був пастирем нашим як Бог, що з любові до нас став чоловіком, щоб як чоловік прикликати чоловіка, а як Бог - щоб почути від нас: Алилуя!

Ікос 10
Ти охорона дівам, Богородице Діво, та й для всіх, що до Тебе вдаються, дав за охорону Тебе, Пречиста, неба і землі Творець, що в Твоєму лоні поселився і всіх навчив взивати до Тебе:
Радуйся, дівичості підпоро;
Радуйся, брамо спасения;
Радуйся, основоположнице духовної обнови;
Радуйся, подателько Божої ласки;
Радуйся, бо Ти відродила нас, у грісі зачатих;
Радуйся, бо Ти нерозумних опам'ятала;
Радуйся, бо Ти знищила того, що псує душі;
Радуйся, бо Ти породила сівача невинності;
Радуйся, світлице непорочного подружжя;
Радуйся, бо Ти вірних з Господом поєднала;
Радуйся, дівиць виховнице чудова;
Радуйся, душ святих дівственна окрасо.
Радуйся, Невісто неневісная!

Кондак 11
Пісня найкраща буде ніщо в порівнянні з багатством милосердя Твого, і хоч принесемо Тобі, Царю святий, стільки пісень, що зернин піску, то не зробимо нічого достойного супроти тих дарів, які дав Ти нам, що співаємо: Алилуя!

Ікос 11
Світлопромінним світильником стала Пресвята Діва для тих, що перебувають у темряві, бо запалила світло надприродне і провадить усіх до божественного пізнання, просвічуючи блиском людський розум; тож вітаємо її за те привітами:
Радуйся, проміння сонця духовного;
Радуйся, сяйво світла невгасаючого;
Радуйся, блискавко, що душі прояснює;
Радуйся, що страхом грому ворогів проймаєш;
Радуйся, бо Ти світлом променистим засіяла;
Радуйся, джерело ріки повноводної;
Радуйся, прообразе животворної купелі;
Радуйся, від скверни гріховної очищення;
Радуйся, купеле, що сумління обмиває;
Радуйся, чашо, що з неї радість черпаємо; 
Радуйся, запаху пахощів Христових; 
Радуйся, життя, повне таїнственної радості.
Радуйся, Невісто неневісная!

Кондак 12
Обдарувати ласкою бажаючи і простити людям давні гріхи, усіх довгів проститель сам прийшов до тих, що віддалилися від Його ласки, і, роздерши їх довгові зобов'язання, від усіх чує: Алилуя!

Ікос 12
Оспівуючи Твоє Дитя, величаємо й Тебе, Богородице, як живу святиню, бо Господь, що держить усе в Своїй руці, поселився в Твоєму лоні, освятив, прославив і навчив нас усіх співати Тобі:
Радуйся, мешкання Бога і Слова;
Радуйся, свята над святими;
Радуйся, кивоте, Святим Духом позолочений;
Радуйся, скарбе життя невичерпний;
Радуйся, вінче коштовний володарів побожних;
Радуйся, похвало чесна священиків богомільних;
Радуйся, непорушна вежо Церкви;
Радуйся, непохитна опоро держави;
Радуйся, бо в Тобі запевнення нашої перемоги;
Радуйся, бо через Тебе вороги згинуть;
Радуйся, тіла мого оздоровлення;
Радуйся, душі моєї спасения.
Радуйся, Невісто неневісная!

Кондак 13
О всехвальна Мати, що породила понад усіх святих святіше Слово, прийми нинішнє моління наше і рятуй нас від усякої напасті та охорони від мук вічних тих, що співають ради тебе: Алилуя!

Молитва
Прийми, о всеблагопомічна, пречиста Госпоже, Владичице Богородителько, ці чесні дари, що Тобі єдиній належаться, від нас, недостойних рабів Твоїх. Ти з усіх родів вибрана, Ти показалася вищою від усього небесного і земного творіння, тому що через Тебе Господь Сил був з нами, і через Тебе ми Сина Божого пізнали, і сподобилися святого тіла Його і пречистої крові Його. Тому блаженна єси в родах родів, богоблаженная, бувши від херувимів світліша і серафимів чесніша.
І нині, всепіта, Пресвятая Богородице, не переставай молитися за нас, недо-стойних рабів Твоїх, щоб ми ізбавилися від усяких хитрощів лукавого і від усякого підступу, і щоб збереглися ми непо-шкодженими від усякого диявольського отруйного нападу. Але молитвами Твоїми аж до кінця збережи нас неосудженими, щоб ми, спасені Твоїм заступництвом і поміччю, возсилали славу, хвалу, подяку й поклін за все у Тройці єдиному Богові і Сотворителеві всього, нині і повсякчас, і на віки віків. 
Амінь

Прославмо Марію Діву, що від людей родилася і Владику породила, всесвітнюю славу і двері небеснії, безплотних пісню і вірних похвалу. Вона бо явилася небом і храмом Божества, Вона, перепону ворожнечі зруйнувавши, мир запровадила й Царство відкрила. Тож, у Ній маючи віри утвердження, Поборника маємо Господа, що народився від Неї. Дерзайте, отже, дерзайте, люди Божії, Він бо ворогів переможе яко Всесильний.

Догматик, глас 1
Коли ж вони були в дорозі, Він увійшов в одне село, і якась жінка, Марта на ім'я, прийняла Його в хату. Була ж у неї сестра, що звалася Марія; ця, сівши в ногах Господа, слухала Його слова. Марта ж клопоталась усякою прислугою. Наблизившись, каже: «Господи, чи Тобі байдуже, що сестра моя лишила мене саму служити? Скажи їй, щоб мені допомогла». Озвався Господь до неї і промовив: «Марго, Марго, ти побиваєшся і клопочешся про багато, одного ж потрібно. Марія вибрала кращу частку, що не відніметься від неї». Лк. 10:38-42
Коли Він говорив це, жінка якась, піднісши голос з-між народу, мовила до Нього: «Щасливе лоно, що Тебе носило, і груди, що Тебе кормили». А Він озвався: «Справді ж блаженні ті, що слухають Боже слово і його зберігають». Лк. 11:27-28

* * *                    

Молитва
Під Твою милість прибігаємо, Богородице Діво, молитвами нашими в скорботах не погорди, але від бід ізбав нас, єдина чистая і благословенная.
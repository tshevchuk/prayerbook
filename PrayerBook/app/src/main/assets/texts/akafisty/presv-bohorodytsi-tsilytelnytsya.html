Кондак 1
Вибраній від усіх родів Пресвятій Діві Богородиці,що зявилась хворому клірику,щоб вилікувати його від важкої недуги,хвалебні пісні приносимо. Ти ж, Всемилостива Владичице,що маєш владу непереможну,від всяких бід,хвороб і скорбот,визволи співаючи Тобі:
Радуйся,Благодатна,Цілительнице душ і тіл наших.

Ікос 1
Архангел Гавриїл,сповівщаючи Пресвятій Діві Марії про безсіменне зачаття Сина Божого,співав:"Радуйся, Благодатна, Господь з Тобою, благословенна Ти між жінками". Ми ж грішні,голос Архангела наслідуючи, насмілюємося з вірою,любовю і благоволінням співати Тобі: 
Радуйся, призначена від початку віків для нашого спасіння.
Радуйся, передбачена пророками багаторазово.
Радуйся, невісто неневістная,що зачала Сина від Духа Святого.
Радуйся, що і після народження Його залишилась Дівою.
Радуйся, що сповила пеленами Того,Хто одягнений світлом.
Радуйся, що молоком годувала Того,Хто небо і землю благодаттю Своєю живить.
Радуйся, що на руках Своїх носила Вседержителя.
Радуйся, Опікунко Попечителя всього живого.
Радуйся, що більше від усіх Ним піднесена.
Радуйся, Чесніша і Славніша від усіх небесних сил.
Радуйся, Благодатна,Цілительнице душ і тіл наших.

Кондак 2
Бачучи, Пресвята Владичице,щоденні ревні і благовійні молитви,які клірик Вікентій перед чесним Твоїм образом разом із Архангельським привітом Тобі приносив,Ти прийняла їх як благоугодні і дарувала йому під час хвороби раптове і дивне з ложа піднесення. Тож і ми преклоняємо коліна душ і тіл наших перед Цілительним Твоїм образом,Владичице наша,Богородице,і згадуючи про чудесне зявлення хворому клірику,співаємо Сину Твоєму і Богу нашому:АЛИЛУЯ.

Ікос 2
Відчувши чудесне зцілення від важкої недуги,клірик Вікентій встав з убогого ложа свого,пішов до храму і там піснями хвалебними прославляв Тебе,Цілителько всіх хворих. Тому прийми й від нас,Мати Божа,ці хвалебні пісні:
Радуйся, що від смертельних воріт до життя повертаєш невиліковно хворих.
Радуйся, що переповнена співчуттям до страждаючих.
Радуйся, що чудесно зцілюєш вражених недугами різними.
Радуйся, що під час різних скорбот і печалей посилаєш небесну розраду для сердець наших.
Радуйся, що надихаєш нас любовю до Бога і ближніх своїх.
Радуйся, що душі і тіла оберігаєш від розтлінностей спокус світу цього.
Радуйся, що що чуєш молитви тих,хто щиро молиться до Тебе.
Радуйся, що виливаєш великі милості і щедроти на тих,хто любить Тебе.
Радуйся, що даруєш все необхідне в світі цьому тим,хто надіється на Тебе.
Радуйся, що не залишаєш в грізний час смерті тих,хто прославляє Тебе.
Радуйся, Благодатна,Цілительнице душ і тіл наших.

Кондак 3
Силою, даною Тобою, Царице і Владичице наша, святий образ Твій щедро виливає зцілення тим,хто страждає від різних недуг і з безсумнівною вірою до нього прибігає та Богові співає:
Радуйся, утіхо сумних.
Радуйся, надіє безнадійних.
Радуйся, допомого і зміцнення працюючих.
Радуйся, вбрання злиденних.
Радуйся, насичення спраглих.
Радуйся, Заступнице ображених і гнаних.
Радуйся, засторого ображаючих.
Радуйся, наставнице християнської віри.
Радуйся, неосудження загиблих.
Радуйся, споручнице спасіння грішних.
Радуйся, могутній захисте від лукавих бісів.
Радуйся, Благодатна,Цілительнице душ і тіл наших.

Кондак 4
Від бур пристрастей і похотей,спокус бісівських визволи нас,Премилосердна Богородице. Зміцни і збережи в нас до кінця життя православну віру та відданість святій Церкві,щоб ми могли невтомно співати Господу Богу:АЛИЛУЯ.

Ікос 4
Господь на небесах,чуючи Твої,Преблага Владичице,за нас молитви,виконує всякі прохання Твої.Бачучи таке материнське дерзання до Сина Твого Ісуса Христа,всі до Тебе прибігаємо,ревно молячи Тебе:заступися за нас грішних рабів Твоїх.перед Всемогутнім Творцем.щоб не засудив нас за беззаконнями нашими,але відпустив нам гріхи наші. Та щирими серцями нашими співаємо Тобі:
Радуйся, Заступнице,що світ від бід спасаєш.
Радуйся, Мати,що милість Сина Твого до нас недостойних прихиляєш.
Радуйся, Пресвята,що росою молитов Своїхвід вогню пекельного визволяєш.
Радуйся, що від голів наших удари блискавки і грому відводиш.
Радуйся, що юродиву мудрість віку цього присоромлюєш.
Радуйся, що шляхи спасіння тим,хто заблудився,показуєш.
Радуйся, що грішникам сміливість приступати до Бога даруєш.
Радуйся, що до тих,хто знемагає в напастях,скорботах і спокусах,швидко з допомогою приходиш.
Радуйся, що з тими,хто потиться,молиться і думає про Бога,співперебуваєш.
Радуйся, що блага земні,суєтні і скороминучі зневажати нас навчаєш.
Радуйся, що розум і серця наші до небесних і вічних скарбів підносиш.
Радуйся, Благодатна, Цілительнице душ і тіл наших.

Кондак 5
Сяйвом небесним освітила Ти, Преблага Владичице, житло хворого клірика, коли дарувала йому зцілення від важкої недуги. О, Пресвята Владичице Богородице, просвіти наші затьмарені багатьма гріхами душі та подай зцілення хворим тілам нашим, щоб прославляючи Твої милості ми співали Богові:АЛИЛУЯ.

Ікос 5
Бачачи як Ти, Владичице Богородице, стоїш перед вогнесяйним престолом Пресвятої Тройці і за християн молишся, небесні сили і всі святі, що від початку віку Богові догодили, невмовкаючими славослів’ями прославляють Тебе. Ми ж ,грішні, на землі любов’ю до Тебе спонукаємі, насмілюємося співати Тобі:
Радуйся, материнський Захисте і Покрове усього світу християнського.
Радуйся, блага Заступнице всіх вірних.
Радуйся, предобра Поборнице тих, хто веде боротьбу проти спокус світських.
Радуйся, що від всякої злоби і ворожнечі миром і любов’ю всіх захищаєш.
Радуйся, що всіх, хто прибігає під Твій покров, приймаєш.
Радуйся, Проводирко до небесного Єрусалиму подвижників благочестя.
Радуйся, що згубні для душ єресі і розколи викорінюєш.
Радуйся, Подателько корисних для душі знань.
Радуйся, скора Утішителько в бідах і напастях.
Радуйся, Молитовнице наша перед Сином Твоїм і Богом.
Радуйся, Благодатна, Цілительнице душ і тіл наших.

Кондак 6
Проповідує Свята Церква великі милості та безліч чудес Твоїх. Бо Ти, Преблага Владичице, міста і села загороджуєш, обителі монаші та житла побожних людей захищаєш, за ображених заступаєшся і блага, корисні для душ, даруєш всім, хто прославляє Тебе і співає Сину Твоєму:АЛИЛУЯ.

Ікос 6
Світлом осяяна, Владичице Богородице, чудотворна ікона Твоя, названа Цілительницею, проганяє від усіх вірних темряву спокус і напастей та щедро обдаровує зціленнями. За це зворушено співаємо Тобі:
Радуйся, Визволительнице від всяких бід і скорбот.
Радуйся, що гріховні пристрасті приборкуєш.
Радуйся, що боголюбиві серця благодатною утіхою наповнюєш.
Радуйся, що надією на небесні блага душі вірних потішаєш.
Радуйся, що в добрих справах досягати успіхів допомагаєш.
Радуйся, що від видимих і невидимих ворогів нас захищаєш.
Радуйся, що пропащих благодаттю Своєю підносиш.
Радуйся, що страхом Божим серця наші наповнюєш.
Радуйся, що всі благі прохання наші виконуєш.
Радуйся, Благодатна, Цілительнице душ і тіл наших.

Кондак 7
Бажаючи виявити невимовне милосердя Своє, Ти дарувала нам, Преблага Богородице Діво, чудотворну Свою Ікону, названу Цілительницею, щоб всі, хто приходить до неї з вірою, від хвороб звільнялися і різних утіх сподоблялися. За це співаємо про Тебе Богу: АЛИЛУЯ.

Ікос 7
Дивні і славні діла Твої, непорочна Владичице, бо всім: багатим і бідним, здоровим і хворим, що з щирими молитвами приходять до Твоєї цілительної ікони, різні блага: кожному по потребі та по вірі і любові подаєш. Тож і ми не приховуємо Твоїх благо дійств, а вдячно прославляючи милості Твої, співаємо:
Радуйся, слух для глухих.
Радуйся, прозріння для сліпих.
Радуйся, мово для німих.
Радуйся, рухливість для кульгавих.
Радуйся, очищення для прокажених.
Радуйся, зміцнення для ослаблених.
Радуйся, звільнення для одержимих злими і лукавими духами.
Радуйся, наш притулок і заступництво після Бога.
Радуйся, незаперечне позбавлення від злиднів, печалей і бід.
Радуйся, звільнення від пристрастей до тлінного багатства.
Радуйся, наука в пошуках небесних нетлінних багатств.
Радуйся, Благодатна, Цілительнице душ і тіл наших.

Кондак 8
Ми, подорожуючі і прибульці у цьому сумному і неспокійному світі, вічного Небесного Царства прагнемо і Тебе, Всемогутню Царицю, Пресвяту Богородицю, покірно просимо: супроводжуй нас по стежках спаситель них заповідей Сина Твого Христа Бога нашого, щоб уникнули ми тенет невидимого ворога і могли без перешкод співати Богу пісню: АЛИЛУЯ.

Ікос 8
Весь християнський світ прославляє Тебе, непорочна Діво, величальними піснями. Всі вірні, особливо хворі, радісно споглядають на все чесну ікону, що називається Цілительною. О, Пречудесна Владичице Богородице, прийми і наші щирі піснеспіви:
Радуйся, радосте наша.
Радуйся, доброто невимовна.
Радуйся, висото добродійств.
Радуйся, глибино смиренномудрості.
Радуйся, невичерпне джерело милостей і щедрот.
Радуйся, пахощі цвіту дівства і чистоти.
Радуйся, утвердження християнської віри.
Радуйся, викриття безчестя.
Радуйся, похвало небесних сил.
Радуйся, славо всіх праведних.
Радуйся, Благодатна, Цілительнице душ і тіл наших.

Кондак 9
Всю надію покладаємо на Тебе, Мати Божа, і в скорботах та хворобах до святої Твоєї ікони з благоволінням та вірою прибігаємо, прагнучи від неї утіху та зцілення отримати. О Пресвята Царице Богородице, глянь милостиво на нас, покірних рабів Твоїх, і поспіши виконати все, що на користь нам в цьому житті та в майбутньому, щоб прославляючи Твоє милосердя ми співали Творцю Богу: АЛИЛУЯ.

Ікос 9
Майстерні красномовства не можуть достойно прославити Тебе, Пречисту Діву, чеснішу від херувимів і незрівнянно славнішу від серафимів, що без сімені породила Спасителя душ наших. Ми ж, хоч і немічні, але любов’ю до Тебе переможені, насмілюємось недостойними устами своїми так Тебе прославляти:
Радуйся, початок чудес Христових.
Радуйся, виконання усіх пророцтв.
Радуйся, що чистотою ангелів перевершуєш.
Радуйся, що в Собі чудесно поєднала дівство і народження.
Радуйся, що зберегла Себе непорочною і святою.
Радуйся, Мати Сина Божого і Бога Небесного.
Радуйся, що грішному людству закриваєш вхід до Царства Небесного.
Радуйся, тиха пристане від бур тим, хто плаває по життєвому морю.
Радуйся, відрадо дана богом тим, хто страждає.
Радуйся, осяяна благодаттю і славою дивних знань і чудес.
Радуйся, Благодатна, Цілительнице душ і тіл наших.

Кондак 10
Чоловіколюбець Господь, бажаючи спасти весь рід людський від беззаконь і вічних мук, Тебе, Матір Свою, дав як допомогу, покров і захист тим, хто вірує у нього. Прославляючи таке милосердя до нас грішних, вдячними серцями і устами співаємо Йому: АЛИЛУЯ.

Ікос 10
Ти є заступницею сильною і стіною непереможною, Богородице Діво, всім, хто з молитвою до Тебе прибігає. Тож і нас, недостойних, охорони від важких хвороб і лихих обставин та подай у справах своєчасну допомогу і зміцнення благаючим Тебе:
Радуйся, Заступнице наша і Похвало.
Радуйся, Хоронителько наша і Утвердження.
Радуйся, Порадо наша і дивна про нас Опіка.
Радуйся, Притулку наш в усіх скорботних обставинах.
Радуйся, Вихователько немовлят.
Радуйся, Наставнице доброчесності для юних.
Радуйся, що благовірних старців до мирної кончини життя проводиш.
Радуйся, що вірних пастирів Святої Церкви зміцнюєш і наставляєш.
Радуйся, Покрово тих, хто живе в світі благочестиво.
Радуйся, Благодатна, Цілительнице душ і тіл наших.

Кондак 11
Піснеспіви і розчулені моління наші приносимо перед Цілительною Твоєю іконою. Прийми їх, Все діво Богородице, і сподоби до кінця життя нашого співати єдиному Богу: АЛИЛУЯ.

Ікос 11
Світлосяйна чудотворна ікона Твоя, Мати Божа, виливаючи вірним потоки благодатних зцілень, наставляє тих, хто блудить в темряві гріхів, на світлий шлях доброчесності і спасіння. Ми ж прославляємо Тебе співаючи:
Радуйся, що сяйвом Своєї ікони сили ворожі від нас проганяєш.
Радуйся, що всім, хто прибігає до Тебе в скорботах, потребах і хворобах, утіху і зцілення подаєш.
Радуйся, чудо чудес, Одигітріє Владичице, що на шлях спасіння наставляєш.
Радуйся, що опанованим напастями мирне налаштування даруєш.
Радуйся, що чистотою Своєю чисто жити нас навчаєш.
Радуйся, що лукавих, гордих і розгніваних людей нарозумлюєш.
Радуйся, що праведною вірою і страхом Божим нас наповнюєш.
Радуйся, що темряву невір’я світлом Христового вчення проганяєш.
Радуйся, що бентежні помисли від тих, хто сумнівається відганяєш.
Радуйся, Благодатна, Цілительнице душ і тіл наших.

Кондак 12
Благодаттю і щедротами Своїми, Милосердна Владичице, обдаровуєш Ти православних християн, даруючи тим, хто сумує утіхи, ображеним – заступництво, хворим і всім, хто в різних бідах перебуває, – визволення. За це, прославляючи Тебе, подячно співаємо Богу: АЛИЛУЯ.

Ікос 12
Оспівуючи Твої невимовні милості і чудеса, виявлені нам недостойним, преклоняємо коліна перед Цілитель ним Твоїм образом, Богородице Все діво, і благаємо Тебе щиро: подай нам мир, спокій і благу кончину; не залиш без Своєї допомоги і заступництва під час другого пришестя Сина Твого і Бога нашого всіх, хто приносить зворушливі ці похвали:
Радуйся, що від пут гріховних звільняєш.
Радуйся, що справедливий гнів Божий у ласки обертаєш.
Радуйся, що земне життя наше добре влаштовуєш.
Радуйся, що від небезпечних обставин нас визволяєш.
Радуйся, скора Помічнице всім вірним в час кончини.
Радуйся, бо тих, хто Тебе шанує, на митарствах заступаєш.
Радуйся, бо тим, хто Тебе любить, ворота раю відчиняєш.
Радуйся, бо тих, хто Тебе прославляє, вічних блаженств в Царстві Небесному сподобляєш.
Радуйся, бо тих, хто Тебе не шанує, перед всіма осоромлюєш.
Радуйся, наша могутня Помічнице у важких випробуваннях.
Радуйся, Благодатна, Цілительнице душ і тіл наших.

Кондак 13
О Вселітая Мати Найсолодшого Господа нашого Ісуса Христа, прийми це мале моління наше, визволи нас від всяких напастей, хвороб і раптової смерті та сподоби нас стати спадкоємцями Царства Небесного, щоб з усіма співати Сину Твоєму і Богу нашому: АЛИЛУЯ.

(Цей кондак читається тричі, потім – Ікос 1, що починається «Архангел ГАВРИЇЛ…» і Кондак 1 «Вибраній від усіх родів…»)

* * *

Молитва
О Пресвята Владичице, Царице Богородице, найвища серед небесних сил і найсвятіша серед всіх святих, поклоняємося Тобі перед Всечесним і Цілительним образом Твоїм. Пригадуючи дивну Твою з’яву хворому клірику Вікентію, щиро просимо Тебе, найсильнішу роду нашого Заступницю і Помічницю, як у давнину Ти подала зцілення клірику, так і сьогодні зціли наші душі і тіла, зболені ранами гріхів і різних напастей.
Визволи нас від всяких напастей, бід, скорбот і вічного осуду. Збережи від згубних для наших душ вчень і безвір’я, від лукавих і зухвалих нападів невидимих ворогів. Подай нам безболісну, мирну, християнську кончину із причастям Святих Тайн.
Сподоби нас на справедливому суді Христовому стати праворуч Найсправедливішого Судді і почути блаженний голос Його: прийдіть благословенні Отця Мого, успадкуйте Царство приготоване від початку створення світу. 
Амінь
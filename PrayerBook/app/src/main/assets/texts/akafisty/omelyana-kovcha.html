Кондак 1
Найревнішого доброчинця і блаженного мученика концтаборів з пошаною у молитвах звеличуємо, та згадуючи життєвий шлях святого з ангелами прославляємо, співаючи:
Радуйся, священномученику Еміліане, ревний наставнику душ наших;

Ікос 1
Змалку ти любив скромне, духовно наповнене життя і підтримку батька, який також був душпастирем та передав тобі велику і незрадливу любов до Христа Спасителя. Отож, просимо тебе, святий, зішли на нас своє милосердя та міцну любов до Ісуса, щоб ми з вдячністю співали:
Радуйся, бо ти для нас подив і радість;
Радуйся, бо ти наша надія у смутку; 
Радуйся, бо ти вчитель Істини Божої;
Радуйся, бо ти передання любові Христової;
Радуйся, бо ти щастя життя безкінечного;
Радуйся, бо ти вчиш нас змалку виростати духовно;
Радуйся, бо ти пташечка, що розповідаєш нам про науку Божу;
Радуйся, бо ти пізнав світло Ісусового Серця;
Радуйся, бо ти меч непереможний;
Радуйся, бо ти мудрістю прикрашений;
Радуйся, бо ти взірець доброчинності;
Радуйся, бо твоє життя наповнене святістю;
Радуйся, священномученику Еміліане, ревний наставнику душ наших.

Кондак 2
Ти виховував своїх дітей у смиренності і покорі на славу Богові. Так і нас, святий, направ на добру, вірну, праведну стежину, яка допоможе злучитися з Христом, вести побожне і безгрішне життя та осягнути найвищої мети, співаючи радісно Богові: Алилуя!

Ікос 2
Своїм добрим прикладом ти навертав до Бога заблуканих, навчав, потішав у смутку, молився за своїх вірних. І ми просимо тебе, святий, молися за нас немічних, щоб ми пам’ятали про своє покликання на землі та з покорою виконували волю Господню, взиваючи до тебе:
Радуйся, смиренний учню Христовий;
Радуйся, поборнику темряви;
Радуйся, Духом просвічений;
Радуйся, лікарю для наших сердець;
Радуйся, сурмо, що закликаєш нас до покаяння;
Радуйся, духовна мудросте, що перемагаєш світ лукавства;
Радуйся, кришталю щастя;
Радуйся, лікарю проти наших немочей;
Радуйся, стежечко правосуддя;
Радуйся, бо веселість у серцях даруєш нам;
Радуйся, священномученику Еміліане, ревний наставнику душ наших.

Кондак 3
Клопітливу працю вів ти, навчаючи віри Христової і це був великий крок у боротьбі з лукавим зводителем душ. Так і нам подай науку довготерпеливості і віри, щоб ми змогли продовжити твій шлях, навертаючи тих, у кого душі зів’яли духовно, співаючи Богові: Алилуя!

Ікос 3
Дбаючи про культуру і духовне життя парафії ти просвічений Духом Святим, наповнював її миром та любов’ю. І нам допоможи гарячим серцем прославляти Господа і кликати до тебе:
Радуйся, бо ти наповнюєш серця любов’ю і миром;
Радуйся, бо ти наша підтримка в упадках;
Радуйся, бо ти дбаєш за кожного, хто тебе призиває;
Радуйся, бо ти слово мудрості;
Радуйся, бо ти зірниця сіяюча;
Радуйся, бо ти захисник Церкви Христової;
Радуйся, бо допомагаєш нам звільнитися від гріховної неволі;
Радуйся, Духом Святим просвічений;
Радуйся, бо ти проповідник Слова Божого;
Радуйся, бо ти світлом наповнюєш наші серця;
Радуйся, бо ти відновник Храму Божого;
Радуйся, бо ти чуваєш, очікуючи нашого навернення;
Радуйся, священномученику Еміліане, ревний наставнику душ наших.

Кондак 4
Навчаючи людей, ти став проповідником, що неперестанно і натхненно продовжує прославляти Господа і дивувати нас своїм даром. А ми, охоплені твоєю мудрістю, співаємо Богові: Алилуя!

Ікос 4
Ревно оповідаючи про Господа та Пресвяту Богородицю, ти дарував людям радість і торкнувшись до кожного серця перемінював біль і смуток на сльози щастя. Отож і ми з жалем за вчинені гріхи каємося та звертаємось до тебе за допомогою, щоб отримати ласку мудрості, покори та кликати з подякою до тебе:
Радуйся, Божою мудрістю просвічений;
Радуйся, бо науки Христової навчаєш нас;
Радуйся, бо продовжуєш ти шлях апостолів;
Радуйся, бо твої молитви підносять нас до Бога;
Радуйся, бо відкидаєш з серця смуток і горе;
Радуйся, бідних духовна колиско;
Радуйся, порятунку від спокус і напастей;
Радуйся, бо милосердям ти нас збагачуєш;
Радуйся, дорого до спасіння;
Радуйся, бо ти вислуховуєш всіх, хто до тебе прибігає;
Радуйся, бо ти увінчаний славою Божою;
Радуйся, бо ти навчаєш любити Господа;
Радуйся, священномученику Еміліане, ревний наставнику душ наших.

Кондак 5
Переслідування за Боже Слово терпів ти у в’язницях, не побоявшись мук та знущання, продовжував духовну працю на священичій ниві. Дай і нам, святий, Духа мужності, щоб ми не боялись терпінь заради Христа та співали Богові: Алилуя!

Ікос 5
Продовжуючи переслідувати твоє життя, ворог не міг схопити тебе, бо світло Божої науки через твої уста засліпило темряву. А ми, подивляючи твоє велике прагнення привернути заблукані душі до Небесного Отця, взиваємо:
Радуйся, бо темрява не встояла перед силою твоєї мудрості;
Радуйся, бо розвіяв ти суєтні помисли;
Радуйся, бо вчиш нас правдивої віри Христової;
Радуйся, бо навіть в’язниця пекла не спинила тебе;
Радуйся, бо тобою прослава Божа засяяла;
Радуйся, бо благодать Господня восторжествувала в серці твоїм;
Радуйся, хмаринко справедливості;
Радуйся, захиснику католицької Церкви;
Радуйся, колосочку землі української;
Радуйся, прикладе геройської терпеливості;
Радуйся, книго, що навчаєш життя християнського;
Радуйся, бо ведеш нас до покаяння;
Радуйся, священномученику Еміліане, ревний наставнику душ наших.

Кондак 6
Здійснюючи задум Господній, ти був добрим душпастирем для своїх вірних та провадив їх дорогою святості, щоб з подякою і радістю закликати до Господа: Алилуя!

Ікос 6
Твоїм прагненням було гуртувати людей до Бога, щоб вони любили правду та вірили в Істину. А ми з думками про твої подвиги з подякою співаємо:
Радуйся, добрий провіднику Христового стада;
Радуйся, подвижнику Божої науки;
Радуйся, душпастирю заблуканих;
Радуйся, бо смуток ти перетворюєш на радість;
Радуйся, бо ти ведеш нас до істини;
Радуйся, любов’ю Божою наповнений;
Радуйся, правдива дорого до неба;
Радуйся, молитвою врятований;
Радуйся, бо розганяєш хмари невірства;
Радуйся, бо Слова Христові з уст твоїх линуть;
Радуйся, священномученику Еміліане, ревний наставнику душ наших.

Кондак 7
Посвятивши своє життя Богові, ти старався в таборі смерті дбати про душі, навертаючи їх на шлях Правди. Люди, отримавши духовну науку та благодать Божу у своїх щасливих серцях, створювали джерело любові, яке вливалося у твою щиру молитву до Всемогутнього. І ми приєднуємося до спільної молитви з тобою, щоб відшукати спокій наших душ та прославити Бога піснею: Алилуя!

Ікос 7
Перетерпівши переслідування, арешти, тюрми та пониження за Слово Христове, ти не боявся навіть смерті. З вірою і любов’ю ти продовжував проповідувати Святе Євангеліє, навчаючи нас правд християнської віри, щоб ми непохитно і безстрашно ішли по тернистій дорозі до Господа, співаючи:
Радуйся, бо навчаєш нести хрест із радістю;
Радуйся, мужній проповіднику Христовий;
Радуйся, у скорботах найщиріший пораднику;
Радуйся, в терпіннях наймужніший учителю;
Радуйся, увінчаний мудрістю і покорою;
Радуйся, вправний у боротьбі зі спокусами; 
Радуйся, славою Божою прославлений;
Радуйся, дорого для заблуканих;
Радуйся, дороговказе істини;
Радуйся, прекрасо Церкви Христової;
Радуйся, святою вірою просвічений;
Радуйся, обдарований мудрістю Божою;
Радуйся, священномученику Еміліане, ревний наставнику душ наших.

Кондак 8
Будучи у неволі, ти продовжував свою працю, випускаючи у світ свої книги, наче ластівок на волю до своїх вірних. І ми прагнемо пізнати світло правди та істини, щоб кликати до Господа: Алилуя!

Ікос 8
Навчав ти правил душпастиря всіх, але найперше сам їх ретельно виконував, щоб бути милим Богові та завжди пам’ятати про священичі обов’язки. А ми, наслідуючи твою невтомну працю, викликуємо до тебе:
Радуйся, ласкою Божою освячений;
Радуйся, ревний молитовниче до Господа;
Радуйся, нестримна сило, що сіті ворога нищиш;
Радуйся, поневолених батьку;
Радуйся, турботливий душпастирю;
Радуйся, покликаний до святості;
Радуйся, безстрашний ісповіднику Христової віри;
Радуйся, опікуне заблуканих душ;
Радуйся, дбайливий вчителю молоді;
Радуйся, обороно справедливості; 
Радуйся, підтримко знедолених;
Радуйся, священномученику Еміліане, ревний наставнику душ наших.

Кондак 9
Нестерпні муки терпів ти у в’язницях та концтаборах. Усіма силами злий дух намагався знищити тебе та Христову Церкву. Але твоя любов була велика, навіть до своїх ворогів. Ти молився за святу віру та вірних християн, щоб через мучеництво заслужити собі вінець у Бога та увійти до Вічної Любові і разом зі святими славити Господа піснею: Алилуя!

Ікос 9
Піднісся ти, славний Еміліане, всією душею до Господа. Бо великою вірою ти переміг зло, а щирою молитвою врятував багато переслідуваних та гонених за Слово Боже. Тому просимо тебе, моли Христа Бога, щоб і ми врятувалися від пастки диявола та щиро співали тобі:
Радуйся, скорий помічнику в сокрботах і прикростях;
Радуйся, перемого над мурами темряви;
Радуйся, мучеництвом прославлений;
Радуйся, бо рукою Божою ти спрямований;
Радуйся, бо ти просвічуєш душі заблуканих;
Радуйся, учителю терпеливості;
Радуйся, бо Господня ласка на тобі;
Радуйся, вервице щирої молитви;
Радуйся, захиснику переслідуваних за правду;
Радуйся, милосердний батьку знедолених та сиріт;
Радуйся, бо терпінням смуток і тривогу проганяєш;
Радуйся, бо спішиш на допомогу;
Радуйся, священномученику Еміліане, ревний наставнику душ наших.

Кондак 10
Перейшовши через вогонь терпінь та спасаючи ув’язнених, ти картав душогубців, бо заради Христа ти з радістю прийняв муки. А ми, перейняті твоїм життям, викликуємо до Господа: Алилуя!

Ікос 10
Охороною та захистом буть нам священномученику, Еміліане, бо твоє ув’язнення і муки переплетені колючим терням терпінь, навчи і нас переносити з радістю пониження та бути достойними терпіти заради Христа, співаючи до тебе:
Радуйся, настаново добра і милосердя;
Радуйся, бо покликаний ти напоумлювати грішників;
Радуйся, бо ти терпінням заради Христа увінчаний;
Радуйся, бо визволяєш вірних із сітей мороку;
Радуйся, бо життям своїм засвідчуєш правду Христову;
Радуйся, бо провидінням Божим ти спасенний;
Радуйся, бо ти захист від ворога духовного;
Радуйся, бо ти істина, що неправду нищиш;
Радуйся, бо провадиш нас до вічної радості; 
Радуйся, бо допомагаєш нам перемагати злі помисли;
Радуйся, бо ти стежина до щасливої вічності;
Радуйся, бо ти життям терновим прикрашений;
Радуйся, священномученику Еміліане, ревний наставнику душ наших.

Кондак 11
Навіть тюремні грати і гнобителі не могли спинили силу твоєї молитви, яка лунала за всіх, мучених і переслідуваних. Ти був прикладом для всіх та провадив вірних на спасенну дорогу до Господа. Попровадь і нас, що з щирим серцем молимося, співаючи Богові: Алилуя!

Ікос 11
Допомагаючи ув’язненим, ти пожертвував своїм життям за віру Христову і мученицькою смертю, і спаленням у крематорії завершив земні страждання. Отож, навчи нас любити Христа та заради нього переносити з любов’ю терпіння, взиваючи до тебе:
Радуйся, гідний мученику Христовий;
Радуйся, проповіднику Істини;
Радуйся, щирий сповіднику у найважчих випадках;
Радуйся, засмучених радосте;
Радуйся, бо ти беззаконня руйнуєш;
Радуйся, бо ти скріплюєш нас у терпінні;
Радуйся, бо осоромив ти злого ворога;
Радуйся, бо ти пісню ангелів співаєш;
Радуйся, бо в скорботі ти радість знаходиш;
Радуйся, мученику за Боже Слово;
Радуйся, скеле спасіння;
Радуйся, і піднеси до неба наші прохання;
Радуйся, священномученику Еміліане, ревний наставнику душ наших.

Кондак 12
Отримавши вінець блаженного священномученика, ти, святий, продовжуєш з небесних висот піклуватися про всіх, хто ще не пізнав Божої Любові та захоплений світовими клопотами забув про Всемогутнього і не вміє співати Господеві: Алилуя!

Ікос 12
Перебуваючи з Господом та святими, вимоли ласки всім потребуючим, які оспівують твої невимовні терпіння і мученицьку смерть та кличуть з надією до тебе:
Радуйся, світанку побожності;
Радуйся, цвіте Христового саду;
Радуйся, щирий наш молільнику до Бога;
Радуйся, осяяний Духом Святим;
Радуйся, наша опоро і захисте;
Радуйся, безкінечна ріко любові;
Радуйся, обдарований благодаттю Божою;
Радуйся, гідний учителю науки Христової;
Радуйся, заступнику християнства;
Радуйся, невтомний подателю ласк; 
Радуйся, сіячу Слова Божого;
Радуйся, допомого в терпінні;
Радуйся, священномученику Еміліане, ревний наставнику душ наших.

Кондак 13
О, святий Еміліане! Ти помічник знедоленим, скривдженим, переслідуваним за правду та всім, хто щиро молиться до Тебе. Прийми сьогодні оці молитви, захисти від всякого зла та вділи духовних ласк зі своєї небесної скарбнички, щоб ми навчилися бути гідними Божої Любові та співати: Алилуя!

* * *

Молитва
О, священномученику Еміліане, молільнику за всіх, то потребує помочі, ми жертвуємо ці молитви, щоб прославилося Ім’я Боже і твоє тернисте життя та мученицька смерть. Прийми від нас молитви та любов незрадливу до Христа. Ми немічні і потребуємо твоєї помочі та опіки. Піднеси до Господа наші прохання, щоб охоронив нас від упадків гріховних, дарував мудрості, увінчав покорою і терпеливістю. Пригорни нас, як люблячий батько діточок своїх, щоб ми наслідували твою науку, бо твоє життя це – приклад досконалості й геройської саможертви. Тому просимо тебе допомоги – зміцни нашу віру та навчи любити Господа всім серцем своїм. Щоб разом зі святими славити Пресвяте Ім’я Боже Отця і Сина, і Святого Духа, завжди, нині і повсякчас, і навіки вічні. 
Амінь
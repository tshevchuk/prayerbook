Кондак 1
Обранiй з дочок людських бути Матiр’ю Христа Бога нашого принесемо вiд любовi нашої похвальнi пiсні; а Ти, що Сина Божого незбагненно народила i як Немовлятко молоком годувала, збережи тих, що величають Тебе, вiд облоги зла, скорбот i напaстей, щоб ми спiвали Тобi невпинно:
Радуйся, Богородице Дiво, Годувальнице, що милiстю Своєю повсякчасно годуєш нас.

Iкос 1
Ангелiв хори у вертeп прилинувши й побачивши там Дiву Чисту, що Сина молоком годувала, заспiвали Тобi, Благословеннiй:
Радуйся, бо Ти породила Творця свiту; 
радуйся, бо годуєш молоком Годувальника всeсвiту.
Радуйся, бо сповивaєш Того, Хто сповиває небо хмарами; 
радуйся, бо на руках носиш Носимого на Херувимах.
Радуйся, бо, як звичайне дитя мале, народився вiд Тебе; 
радуйся, бо як Дитятко плаче i всьому свiтовi радiсть дає.
Радуйся, Богородице Дiво, Годувальнице, що милiстю Своєю повсякчасно годуєш нас.

Кондак 2
Бaчачи при грудях Своїх Богомладенця, Свята Дiва речe Йому: як можу Тебе годувати, Творця Мого, що Йому всi воїнства небеснi викликують: Алилуя.

Iкос 2
Усе розумне творiння осягнути не може, як Ти Дитя молоком годуєш, будучи Дiвою. Однак,
невимoвному таїнству цьому вiруючи, благоговiйно взиваємо:
Радуйся, Дiво, неподолана спокусою; 
радуйся, Дiвице прекрасна.
Радуйся, жiнок Окрaсо; 
радуйся, Мати, що живеш у чистотi.
Радуйся, дiвам взiрець; 
радуйся, Благословенна мiж жонами.
Радуйся, Богородице Дiво, Годувальнице, що милiстю Своєю повсякчасно годуєш нас.

Кондак 3
Сила Вишнього осiнила Тебе, Богородице Дiво, i дала Тобi снагу повити й годувати Того, Кого всi краї землi величають i спiвають Йому пiснь величну: Алилуя.

Iкос 3
Маючи велику смiливiсть звертатися до Народженого Тобою, зглянься на скорботи й біди, що оточили нас, умоли Годованого Тобою за нас, грiшних i негiдних, щоб, визволившись вiд лютих напaстей, заспiвали Тобi:
Радуйся, бо Ти народила Найсолодшу Втiху нашу; 
радуйся, бо Ти виростила Благословенного благодаттю.
Радуйся, Мати наша Всеблагaя; 
радуйся, бо Ти Своїми дiтьми нас нареклa.
Радуйся, надiйне наше Пристановище.
Радуйся, Богородице Дiво, Годувальнице, що милiстю Своєю повсякчасно годуєш нас.

Кондак 4
Буря скорбот i напaстей облягає нас, жахаємося, щоб не потонути в морi життєвому, але явися, як голубиця Ноєва, галузку надiї подаючи нам, що викликуємо Боговi: Алилуя.

Iкос 4
Почувши слова життя вiчного, сказанi Сином Твоїм, мудра жiнка прославила Тебе, викликуючи: «Благословенна утроба, що носила Тебе, i груди, що годували Тебе», тож прийми й нашi нeмiчнi похвали:
Радуйся, бісере дорогоцiнний, Всечудная Мати; 
радуйся, велика мiж жонами.
Радуйся, Пaросте вiчноквiтучий; 
радуйся, Життя, що приймаєш Скарб освячення.
Радуйся, Чаше золота, що Христа — Небесну Манну — носиш; 
радуйся, бо Хлiбом життя нас вiдроджуєш.
Радуйся, Богородице Дiво, Годувальнице, що милiстю Своєю повсякчасно годуєш нас.

Кондак 5
Богнатхненнi руки Твої, Всехвальна, простягни до нас немiчних, пiдiйми нас недбалих, спаси розпачливих, нехай у радостi душевнiй, нiчим не затьмаренiй, викликуємо Синовi Твоєму: Алилуя.

Iкос 5
Побачив Тебе в Дусi богомовний Iсая, як Ти, будучи Дiвою, маєш в утробу прийняти Народженого Тобою, i виголосив Тобi:
Радуйся, бо Ти Предвiчного породила; 
радуйся, бо через Тебе з нами Бог перебуває.
Радуйся, пророкувaнь здiйснення; 
радуйся, пророкiв Весeлосте.
Радуйся, всього свiту сподiвання; 
радуйся, роду нашого Розрaдо.
Радуйся, Богородице Дiво, Годувальнице, що милiстю Своєю повсякчасно годуєш нас.

Кондак 6
Проповiдники велемовнi Твого милосердя — це ряснi чудеса, що виливаються вiд святої Твоєї iкони, щедро дарованi нам, щоб ми, поклоняючись Тобi й Богомладенцю Христовi, виголошували слова похвали: Алилуя.

Iкос 6
Засяяла в обителi Сави Освяченого, як сонце свiтосяйне, всечесна iкона Твоя, названа Годувальницею, перед нею ж преподобний з iноками завжди прославляли Тебе, спiваючи:
Радуйся, обителi нашої пречудна Окрaсо; 
радуйся, вiд ворогiв видимих i невидимих мiцна Охороно й Зaхисте.
Радуйся, бо молiння нашi Ти повсякчас вислуховуєш; 
радуйся, бо прохання нашi милостиво приймаєш.
Радуйся, бо гiркi зiтхання нашi втiшаєш; 
радуйся, бо нашi сльози утираєш.
Радуйся, Богородице Дiво, Годувальнице, що милiстю Своєю повсякчасно годуєш нас.

Кондак 7
Бажаючи вiдiйти в життя вiчне, преподобний Сава пророкував, що по тривалiм часi прийде до обителi цiєї царiв син, йому однойменний, та прийме святу iкону Владичицi у благословення, i заспiває радiсно: Алилуя.

Iкос 7
Новий угодник Сава, святитель Сербської землi, прийшов до обителi древньої, i прийняв за словом його святу iкону, та принiс її на гору Афонську в обитель Хiландaрську, i всi насeльники її радiсно взивали до Владичицi свiту:
Радуйся, постiйна за нас грiшних Пiклувaльнице; радуйся, бо Ти нiколи нас не забуваєш.
Радуйся, бо незлiчeнно у святих чудотворних iконах Ти милiсть Свою поновлюєш.
Радуйся, бо новими знаменнями щедрот Твоїх нинi променієш; 
радуйся, бо великою любов’ю возлюбила тих, хто любить i шанує Тебе.
Радуйся, Богородице Дiво, Годувальнице, що милiстю Своєю повсякчасно годуєш нас.

Кондак 8
Дивне чудо й незбагненне для невiрних i зарозумiлих, як вiд iкони Твоєї чудеса виливаються, ми ж, незлiченними милостями в цьому запевненi, насмiлюємося Господу Богу, що дарував таку Помiчницю родовi християнському, спiвати: Алилуя.

Iкос 8
Весь свiт видимий i невидимий хвалить Тебе, Богородице Дiво, як усердну Заступницю нашу, що повсякчас допомагає нам у морi погибельних бiд i скорбот. Тобi, Єдинiй Надiї нашiй, взиваємо:
Радуйся, бо Сина Твого за нас грiшних благаєш; 
радуйся, бо в облозi бiдувань скоро допомагаєш.
Радуйся, бо скоро чуєш молiння нашi; 
радуйся, бо гiркоти життя нашого незмiнно усолоджуєш.
Радуйся, бо мир i спокiй серцям нашим даруєш; 
радуйся, бо вiру нашу змiцнюєш.
Радуйся, бо хрест життя нашого нести помагаєш нам.
Радуйся, Богородице Дiво, Годувальнице, що милiстю Своєю повсякчасно годуєш нас.

Кондак 9
Вельми вшановуючи Тебе, Всеблагая, Iоан Дамаскин промовляє: доречнiше мовчати, анiж оспiвувати Тебе, але, любов’ю переможен, i величаємо Тебе i спiваємо Синовi Твоєму величний спiв: Алилуя.

Iкос 9
Пишномовити не хочемо, але з любов’ю та сльозами линемо до Тебе як до Матерi, що любить дiтей Своїх, i з глибини серця взиваємо:
Радуйся, Радосте наша невимовна; 
радуйся, Утiхо наша несказанна.
Радуйся, домiвок наших Зaхисте; 
радуйся, немовлят наших Покрово.
Радуйся, отрокiв наших Виховання; 
радуйся, юних Охороно вiд погибельних шляхiв.
Радуйся, Богородице Дiво, Годувальнице, що милiстю Своєю повсякчасно годуєш нас.

Кондак 10
Спасти всiх нас i хочеш, i можеш, Пресвята Дiво, коли тiльки припадаємо пiд Твою чесну Покрову, тому молимо Тебе: визволи нас вiд гiрких бiд i скорбот, що охопили нас, приверни серця нашi до милостивого пристановища i навчи взивати Боговi, що вiд Тебе народився: Алилуя.

Iкос 10
Стiною нездолaнною Тебе називаємо i знаємо, що кажемо iстину, осягнули бо, як сильно любиш рiд християнський, милостi й щедроти Твої завжди подаєш усiм, що спiвають Тобi:
Радуйся, бо вiд сiтей ворожих Ти нас охороняєш; 
радуйся, бо вiд нaклепiв злих людей нас спасаєш.
Радуйся, бо ворожнечу мiж рiдними на любов обертаєш; 
радуйся, бо мир i тишу в домах наших зберiгаєш.
Радуйся, бо добрим нaмiрам здiйснитися помагаєш; 
радуйся, бо добрi поради на серце покладаєш.
Радуйся, Богородице Дiво, Годувальнице, що милiстю Своєю повсякчасно годуєш нас.

Кондак 11
Спiви всiлякi принесли Тобi, Пренепорочна, пророки, передбaчивши безсiменне зачаття й
народження вiд Тебе Сина Божого; пастирi ж та мудрецi — побачивши Тебе, що народила й годуєш; i весь мир хрещений хвалить Тебе. Вiруємо, що до кiнця вiку не змовкне пiсня похвали вiд роду християнського Народженому Тобою: Алилуя.

Iкос 11
Свiтило найяснiше Ти єси, Пречиста, нам, що в темрявi грiхiв i пристрастей гинемо, Ти просвiчуєш затемненi нашi очi, осяваєш вищим розумiнням серце, що оспiвує Тебе:
Радуйся, бо Ти народила Дорогу, Iстину й Життя; 
радуйся, бо iстинному Боговi нас доручаєш.
Радуйся, бо свiтлом Євангелiя нашi душi темнi просвiтляєш; 
радуйся, бо мудрiсть вiку цього на нiщо обертаєш.
Радуйся, бо мудрiсть найвищу, якою є любов, у серцях наших укорінюєш;
радуйся, Помоче всiм i в усьому.
Радуйся, Богородице Дiво, Годувальнице, що милiстю Своєю повсякчасно годуєш нас.

Кондак 12
Благодать Божа дивно явилася в землi Українськiй вiд принесеного списку iкони Твоєї — Годувальницi. Тому й гора Афонська i країна наша, що нинi дуже страждає, але на милiсть Твою непохитно уповає, викликують милосердному Боговi: Алилуя.

Iкос 12
Оспiвуючи Тебе, що Спаса нашого народила та пеленами Його сповивала й молоком годувала, сподiваємося, що жодне Твоє прохання не залишиться без вiдповiдi вiд Нього, бо Сам Найсолодший Iсус обiтував Тобi це; тому, маючи в цьому певну надiю, вшановуємо Тебе, Радосте й Утiхо наша:
Радуйся, бо Ти лютi скорботи на радiсть обертаєш; 
радуйся, бо зачерствiлi серця нашi любов’ю Твоєю пом’якшуєш.
Радуйся, бо любити Бога i ближнього нас навчаєш; 
радуйся, бо у скрутi нашiй уповати на Бога наставляєш.
Радуйся, бо холоднi молитви нашi любов’ю Твоєю зiгрiваєш; 
радуйся, бо молитви вiд нас, грiшних i недостойних, як милостива Мати приймаєш.
Радуйся, Богородице Дiво, Годувальнице, що милiстю Своєю повсякчасно годуєш нас.

Кондак 13
О Всехвальна Богородице Дiво, що Господа i Владику нашого молоком годувала, не вiдкинь цього скорботного молiння нашого, але ублагай Сина Твого, щоб дарував нам прощення грiхiв i зцiленн я нeмочей, щоб охоронив нас вiд голоду, холоду, пошести смертоносної, наглої смерти та вiд усяких бiд i напaстей, щоб, визволившись вiд них, радiсно спiвали Йому: Алилуя.
(Цей кондак читають тричi, а тодi Iкос 1-й i Кондак 1-й)

* * *

Молитва
О Пресвята Владичице наша Богородице, Небесна наша Царице, що молоком Христа Бога нашого годувала i нас, негiдних i многогрiшних, Твоєю багатою милiстю годуєш. Спаси i визволи нас, грiшних рабiв Твоїх, вiд даремних наклепiв, вiд усякої бiди й напaсти, i наглої смерти. Помилуй нас у дeнну, рaнiшню й вечiрню пору i в усякий час збережи нас, чи то сидимо, чи стоїмо — охорони, коли спимо вночi i коли ходимо — на всiх шляхах покрий i заступи. Захисти нас, Владичице Богородице, вiд усiх ворогiв наших видимих i невидимих та вiд усякого зла. На всякому мiсцi i на всякий час будь нам, Мати Преблагая, непоборною стiною й мiцним заступництвом завжди, нинi, i повсякчас, i на вiки вiчнi. 
Амiнь
Кондак 1
Вибраний Жениху душ і сердець, воплоченням Своїм і смертю на хресті обручив Собі на віки увесь людський рід, і дав нам в обітницю на вічне життя пречисте Тіло і Кров Свою. Ось по голосі Твоєму і я недостойний, осмілюючись, приходжу до божественної трапези Твоєї, і вражений величністю її, взиваю:
Ісусе, Боже серця мого, прийди і з’єднай мене з Тобою на віки!

Ікос 1
Ангела Твого до пророка Ісаї з вуглем палаючим від вівтаря небесного послав єси, щоб очистити ним уста його, бо коли він побачив Тебе, сидячого на престолі, від нечистоти своєї сокрушився: я ж, осквернений душею і тілом, як же осмілюся приступити до причастя Божественних Твоїх Таїн, якщо Ти Сам не очистиш мене з висоти? Тому із глибини душі кличу Тобі:
Ісусе всеблагий, доторкнись вуглем благодати Твоєї і моїх нечистих уст!
Ісусе, спали терня моїх многих прогрішень!
Ісусе, сотвори в мені серце чисте і обнови в нутрі моїм дух правий!
Ісусе, сотвори в мені серце чисте і обнови в нутрі моїм дух правий!
Ісусе, визволи з темниці страстей бідну душу мою!
Ісусе, подолай в мені нечисті помисли і злі похоті!
Ісусе, направ немічні стопи мої на путь заповідей Твоїх!
Ісусе, направ немічні стопи мої на путь заповідей Твоїх!
Ісусе, Боже серця мого, прийди і з’єднай мене з Тобою на віки!

Кондак 2
Опанований бажанням спожити з учнями останню Пасху перед стражданням Твоїм, та передати їм серед неї останню і найбільшу запоруку любови Твоєї, два дні раніше вислав наперед єси двох із них у Єрусалим, і пішовши, вони приготовили її. Навчаючись із цього, як і нам слід своєчасно приготовити себе до споживання нашої Божественної пасхи, тобто Тіла і Крови Твоєї, благодарно взиваю до Тебе: Алилуя!

Ікос 2
Скинь взуття з ніг твоїх, земля бо, на якій стоїш, свята є, сказав єси Мойсею із купини, палаючої і незгорячої, через невидиму в ній присутність Твою. Посудина з божественним Тілом і Кров’ю Твоєю воістину більша і святіша неопалимої купини: я ж порох, нечистий, проданий під гріх. Тому зі смиренням і вірою кличу Тобі:
Ісусе всемогучий, зніми з мене стару людину з діями її!
Ісусе, умертви насіння тлінности, що в мені гніздиться!
Ісусе, розірви кайдани гріхів, якими зв’язав мене ворог!
Ісусе, розірви кайдани гріхів, якими зв’язав мене ворог!
Ісусе, подай мені серце смиренне і дух сокрушений!
Ісусе, віджени від мене спокуси і спотикання!
Ісусе, утверди мене у вірі і любові до Тебе!
Ісусе, утверди мене у вірі і любові до Тебе!
Ісусе, Боже серця мого, прийди і з’єднай мене з Тобою на віки!

Кондак 3
Батьки ваші споживали манну в пустині і померли : я – хліб, що зійшов з неба, і коли хтось їстиме його, буде жити вічно: і хліб, який я дам – Тіло Моє, яке я дам за життя світу – сказав єси юдеям, які прагнули побачити від Тебе знамено з небес, подібне до манни Мойсеєвої. І ми чуючи і бачачи, що збулося проречене, зі страхом кличемо: Алилуя

Ікос 3
Уставши з вечері, як оповідає святий Йоан, і підперезавшись рушником, помив єси ноги учням, навчаючи цим не приступати до божественної трапези Твоєї у гріхах наших, необмитих слізьми покаяння. Відчуваючи величезну потребу цього таїнственного вмивання і недостаток сліз ожорсточеного серця мого, з Петром кличу Тобі:
І сусе преблагий, Сам мені обмий не тільки ноги, а і руки й голову!
Ісусе, відкрий переді мною безодню мого душевного розтління!
Ісусе, прорви в мені джерело сокрушення щирого!
Ісусе, прорви в мені джерело сокрушення щирого!
Ісусе, ороси мене каплями Твого милосердя!
Ісусе, обвини мене страхом суду і мук вічних!
Ісусе, розбуди совість, сплячу в мені, і укріпи голос її!
Ісусе, розбуди совість, сплячу в мені, і укріпи голос її!
Ісусе, Боже серця мого, прийди і з’єднай мене з Тобою на віки!

Кондак 4
Чи це не І сус, син Йосифів, що його батька і матір ми знаємо? Як же він каже, я з неба зійшов? І як може дати нам Тіло Своє їсти? – говорили між собою юдеї, почувши преславну обітницю Твою дати Себе на поживу вірним, не вміючи, через закам’ я нілість сердець своїх, зі смиренням вірувати і взивати до Тебе: Алилуя!

Ікос 4
Якщо не споживатимете Тіла Сина Чоловічого і не питимете Крови Його, життя не матимете в собі, провіщав єси повільним у це вірити юдеям; ці словa виявилися суворими на слух і деяким з учнів Твоїх, незнаючим ще таїн Царства Божого. Ми ж, осяяні світлом Євангелії і відкритим обличчям бачачи божественну славу Твою, з вірою і любов’ю взиваємо до Тебе:
Ісусе, що все можеш величністю сили і влади Твоєї!
Ісусе, що твориш і здійснюєш більше, ніж можемо зрозуміти і подумати!
Ісусе, що манну з неба колись, в знамено теперішнього таїнства, одощив!
Ісусе, що манну з неба колись, в знамено теперішнього таїнства, одощив!
Ісусе, що як прообраз того воду з каменя виточив!
Ісусе, що хмару перепелиць у поживу голодним у пустині юдеям послав!
Ісусе, що перед очима найбільш затятих у сумнівах юдеїв, п’ятьма хлібинами п’ятитисячний народ наситив!
Ісусе, що перед очима найбільш затятих у сумнівах юдеїв, п’ятьма хлібинами п’ятитисячний народ наситив!
Ісусе, Боже серця мого, прийди і з’єднай мене з Тобою на віки!

Кондак 5
Споживаючи вечерю з учнями, взяв хліб, поблагословив і переломив, подав єси їм, кажучи: «Прийміть, їжте, це є Тіло Моє, що за вас ламається, на відпущення гріхів.» Потім же чашу подав єси, кажучи: «Пийте з неї всі: це є Кров Моя Нового Завіту, що за вас проливається, на відпущення гріхів.» До цього божественного і пресолодкого голосу прислухавшись, благодарно взиваємо: Алилуя!

Ікос 5
Хто їсть Моє Тіло і п’є Мою Кров у Мені перебуває, а я – в ньому: той має життя вічне, і я воскрешу його в останній день, у воскресіння життя і блаженства. Отже, прагнучи сподобитися бажаного воскресіння в життя, з глибини душі кличу Тобі:
Ісусе, приблизися до бажаючого з’ є днатися з Тобою!
Ісусе, увійди в нутро, в усі члени і всі кості мої!
Ісусе, будь світлом мого затьмареного розуму!
Ісусе, будь світлом мого затьмареного розуму!
Ісусе, наповни Собою ненаситну всім світом безодню мого серця!
Ісусе, промовляй голосом моєї совісти!
Ісусе, воруши і управляй моєю волею!
Ісусе, воруши і управляй моєю волею!
Ісусе, Боже серця мого, прийди і з’єднай мене з Тобою на віки!

Кондак 6
Істинно, істинно кажу вам: один з-поміж вас зрадить мене, сказав єси учням Твоїм у скорботі духу на вечері. Вони же, хоч і чисті від замислу зради, чи не я? – спитали Тебе по черзі, показуючи цим глибину своєї покори. Я же що скажу Тобі, що сім разів на день падаю і зраджую Тебе? Однак Ти Сам збережи мене і я не впаду до кінця, а взиватиму до Тебе благодарно: Алилуя!

Ікос 6
Як гілка не може плоду творити від себе, якщо не буде на виноградині, так і ви, якщо в Мені не перебуватимете: а хто буде в Мені, а я в ньому, той сотворить плід великий: так, тайнотворячи, поучав єси улюблених учнів Твоїх на путі в Гетсиманію. Так само на навчання уважаючи і пізнаючи неміч єства мого без благодати Твоєї, наполегливо кличу Тобі:
Ісусе, пренебесний господарю, Сам мене посади в живоносний сад Твій!
Ісусе, виноградино істинна, прикріпи мене до Тебе, як гілку дику!
Ісусе, кореню невсихаючий, наповни мене соком життя вічного!
Ісусе, кореню невсихаючий, наповни мене соком життя вічного!
Ісусе, побiднику всякої смертности, вичисти, що зісохло в мені від спеки пристрастей!
Ісусе, красна доброто, прикраси мене квітами благих почуттів і помислів!
Ісусе, багатий в милості, ущедри мене плодами істинного покаяння і правди!
Ісусе, багатий в милості, ущедри мене плодами істинного покаяння і правди!
Ісусе, Боже серця мого, прийди і з’єднай мене з Тобою на віки!

Кондак 7
І хто зрадить Тебе? – спитав учень, який лежав на вечері на грудях Твоїх, – той, відповів єси, якому я, вмочивши в миску хліб, подам. І вмочивши хліб, подав єси Юді Симоновому Іскаріотському, спонукувавши його на покаяння: він же, ожорсточений духом злоби, не захотів розуміти голосу любови свого Учителя і Господа. Від такого жорстокосердя хай буду ізбавлений благодаттю Твоєю, взиваючи завжди до Тебе: Алилуя!

Ікос 7
Жаліючи неміч єства нашого, що відвертається від їдження тіла людського, не явно, але під виглядом хліба і вина сподобив єси подати нам пречисте Тіло і Кров Твою. Здивований такою милістю премудрости Твоєї до немочі єства нашого, благодарно славословлю Тебе так:
Ісусе, що премудро і чоловіколюбно управляєш усім для спасіння нашого!
Ісусе, що преспасительні таїнства Твої пристосовуєш до немочі нашого розуміння і почуттів!
Ісусе, що для увірення сумніваючих, на святій трапезі часто замість хліба і вина саме Тіло і Кров Твою проявив!
Ісусе, що для увірення сумніваючих, на святій трапезі часто замість хліба і вина саме Тіло і Кров Твою проявив!
Ісусе, що достойним служителям вівтаря Духа Пресвятого, що сходить на освячення дарів, показав!
Ісусе, що замість недостойних служителів до вівтаря Ангелів Твоїх невидимо, для звершення божественного Таїнства, послав!
Ісусе, що явлінням чудес на святій трапезі, многих із зловірних до віри навернув!
Ісусе, що явлінням чудес на святій трапезі, многих із зловірних до віри навернув!
Ісусе, Боже серця мого, прийди і з’єднай мене з Тобою на віки!

Кондак 8
І по хлібі, тобто по з’їдженні зрадником поданого Тобою хліба, як оповідає святий Йоан, увійшов у нього сатана. О страшна кара за невіру! О злополучний жереб зрадника! Що на спасіння повинно було бути, на смерть і погибель йому обернулося. Тому перед таким судом справедливости Твоєї правди, зі страхом і трепетом кличу Тобі: Алилуя!

Ікос 8
Чиніть це на Мій спомин, сказав єси учням Своїм на вечері, подавши їм під вигдядом хліба Тіло, а під виглядом вина Кров Свою. Бо кожного разу, що хліб їмо і з чаші п’ємо, смерть Твою звіщаємо, по слові святого Павла. Тому споминаючи нині страждання Твої, зі смиренням взиваю до Тебе:
Ісусе, що в руки ворогів Твоїх для спасіння світу Себе дозволив видати!
Ісусе, що легіонам Ангелів на захист Твою явитися не допустив!
Ісусе, що невірного учня поглядом на нього і голосом півня до покаяння навернув!
Ісусе, що невірного учня поглядом на нього і голосом півня до покаяння навернув!
Ісусе, що Каяфі і Пилату, які питали Тебе нерозумно, відповіді не дав!
Ісусе, що з хреста розпинателям Твоїм в Отця відпущення гріхів просив!
Ісусе, що Матері Твоїй улюбленого учня премилосердно усиновив!
Ісусе, що Матері Твоїй улюбленого учня премилосердно усиновив!
Ісусе, Боже серця мого, прийди і з’єднай мене з Тобою на віки!

Кондак 9
Юдо, чи поцілунком Сина Чоловічого видаєш? – кликнув єси гірко учневі невірному, коли він прийшов з загоном у сад Гетсиманський, намагаючись видати Тебе поцілунком. Однак і це проникливе слово не докорило закам’янілій душі, у злі ожорсточеній. Тому, знаючи нестійкість і моєї волі, боюся, щоби не дав Тобі колись і я неблагодарний поцілунок Юди. Тому Ти Сам укріпи мене благодаттю Твоєю, щоб з благорозумним розбійником завжди взивав: Алилуя!

Ікос 9
Отче, хай усі одно будуть: як Ти в Мені, і я в Тобі, хай і ті в Нас одно будуть, щоб і світ увірував, що я від Тебе вийшов: Так виголосив єси в останній молитві до Отця. Слідуючи за пресолодким голосом Твоїм і довіряючи силі молитви Твоєї, з вірою викликую Тобі:
Ісусе, що все збираєш в одно, воз’єднай усіх нас нерозлучно з Тобою і Отцем Твоїм!
Ісусе, що все примирюєш, дай нам усім бути однодумними у вірі і любові до Тебе!
Ісусе, що не терпиш ворожнечі і поділу, знищ злочестиві єресі і розколи!
Ісусе, що не терпиш ворожнечі і поділу, знищ злочестиві єресі і розколи!
Ісусе, що всіх любиш і милуєш, збери в одне ст а до і всіх загублених овець!
Ісусе, що мир усім подаєш, усмири заздрість і лихослов’я між призиваючими ім’я Твoє!
Ісусе, що причащаєш мене самим Тілом і Кров’ю Твоєю, хай буду воістину тілом від Тіла і кістю від костей Твоїх!
Ісусе, що причащаєш мене самим Тілом і Кров’ю Твоєю, хай буду воістину тілом від Тіла і кістю від костей Твоїх!
Ісусе, Боже серця мого, прийди і з’єднай мене з Тобою на віки!

Кондак 10
На вечері, в Кані Галилейській, перетворивши воду в вино, перше це знамено божественної сили Твоєї показав єси. Відходячи же на хрест, як Жених душ, останнє чудо любови віруючим у Тебе явив єси, перетворивши хліб у Тіло Твоє і вино в Кров Твою; тим же наситившись і я в життя вічне, благодарно взиваю до Тебе: Алилуя!

Ікос 10
У день воскресіння Твого, супроводжуючи в образі мандрівника в Емаус двох із учнів Твоїх, поучав єси їх про тайну страждань Твоїх: тоді заступило їм очі, щоб Тебе не пізнати, хоч і серця ї??хні горіли від солодкости слів Твоїх. Коли же, підкорившись до моління їх, увійшов єси з ними відпочити, благословив хліб, подав єси їм, і відкрилися їм очі, щоб Тебе пізнати. Подібно до цих учнів, осмілююся і я зі смиренням вознести до Тебе такий голос:
Ісусе довготерпеливий, не покинь мене самим на путі життя через убогість віри моєї!
Ісусе, навчи мене, як отих, розуміти пророцтва про Тебе і тайну благодатного з’єднання з Тобою!
Ісусе, зігрій і запали, як отих учнів, і моє холодне серце!
Ісусе, зігрій і запали, як отих учнів, і моє холодне серце!
Ісусе преблагий, спочинь же зі мною, бо уже похиляється до вечора день мого життя!
Ісусе, дай мені пізнати Тебе воістину в теперішнім ламанні таїнственного хліба і в питті з чаші!
Ісусе, сотвори, щоб і я, пізнавши силу любови Твоєї, став її вістуном для благих братів моїх!
Ісусе, сотвори, щоб і я, пізнавши силу любови Твоєї, став її вістуном для благих братів моїх!
Ісусе, Боже серця мого, прийди і з’єднай мене з Тобою на віки!

Кондак 11
Переможному обіцяв єси дати їсти від дерева життя, яке посеред раю Божого, і від манни сокровенної. До цього споживання на небесах, хай буде мені приготовленням на землі причастя Тіла і Крови Твоєї, до якого я недостойний нині приступаючи взиваю: Алилуя!

Ікос 11
Хто їсть і п’є недостойно, суд собі їсть і п’є, не розрізняючи Тіла і Крови Господньої, навчає приступаючих до причастя небом схоплений Павло. Тому і я в острасі та трепеті в своєму недостоїнстві: але, аби надто довго віддалившись від Твоєї спільноти, хитрим вовком упійманим не був, прихожду до Тебе зі словами такими:
Ісусе, прийми мене, як прийняв єси митаря, блудницю і розбійника!
Ісусе, не гидуй увійти під покрівлю душі моєї, хоч вона вся пуста і впала!
Ісусе, відкрий і мої душевні очі, як відкрив єси сліпому від народження!
Ісусе, відкрий і мої душевні очі, як відкрив єси сліпому від народження!
Ісусе, проречи і мені, як тому розслабленому: встань і ходи!
Ісусе, зупини потік нечистих бажань душі моєї, як зупинив єси потоки жінки з кровотечею!
Ісусе, вилікуй проказу душі і совісти моєї!
Ісусе, вилікуй проказу душі і совісти моєї!
Ісусе, Боже серця мого, прийди і з’єднай мене з Тобою на віки!

Кондак 12
Завистю ди я вола, який устами змія промовив, увесь рід людський споживанням забороненого плоду рай загубив і смерті передався. Споживанням пречистого Тіла і Крови Твоєї всі земнородні знову сподобляються вічного життя і сходять до первинного достоїнства: лік бо від отрути зміїної та насіння безсмертя – причастя животворних Таїн Твоїх. Тому благодарно співаю Тобі: Алилуя!

Ікос 12
Ось перед посудиною з божественними Тайнами Твоїми стою, але злих задумів моїх не покидаю: тільки всемогутня благодать Твоя підбадьорює і притягує мене. Тому, поринаючи в безодню милосердя Твого, кличу:
Ісусе, що кличеш до спокою в Тобі всіх струджених і обтяжених, прийми і мене, втомленого суєтою світу!
Ісусе, що прийшов кликати не праведників, а грішних до покаяння, розріши і мене від гріхів і страстей моїх!
Ісусе, що зціляєш усяку недугу і всяку рану, вилікуй рани і гноїння душі моєї!
Ісусе, що зціляєш усяку недугу і всяку рану, вилікуй рани і гноїння душі моєї!
Ісусе, що насичуєш голодних, насити мене Тілом і Кров’ю Твоєю!
Ісусе, що воскрешаєш мертвих, оживи мене, умертвленого гріхами!
Ісусе, побіднику аду, витягни мене з челюстів духа злоби!
Ісусе, побіднику аду, витягни мене з челюстів духа злоби!
Ісусе, Боже серця мого, прийди і з’єднай мене з Тобою на віки!

Кондак 13
О пресолодкий і всещедрий Ісусе, що безнастанно сходиш, як манна з небес, для живлення душ і сердець наших у таїнстві пречистого Тіла і Крови Твоєї, сподоби мене неосудно причаститися божественних Таїн Твоїх. Так зцілений, насичений, освячений і обожений Тобою на віки, благодарно співаю Тобі: Алилуя! (3р.)
Кондак 1
Вибраний учню великого вчителя, доброчесного богоносного отця нашого Антонія, і життя його святого дивний насліднику, святий отче Агапіте, піснею цією вихваляємо Тебе, заступника нашого. А Ти, бо маючи надію на Господа, з нагоди цієї, молися за спасіння нас грішних, визволяючи від різної біди волаючих до Тебе :
Радуйся Агапіте, недугів душі і тіла лікарю скорий.

Ікос 1
Чистоту ангелами любиму Ти блаженний Агапіте з дитинства свого полюбив і досягнувшого чеснот великих преподобного Антонія, прийшов і від нього в чернецтво одягнений, наслідником старанним справ його великих був. Тому-то славимо Тебе похвалами оцими:
Радуйся, добрих справ і дарів богоносного Антонія насліднику.
Радуйся, досягнувший висоти духовної.
Радуйся, молитвами щирими дар лікування і чудотворення отримав від Господа.
Радуйся, зітханнями щирими, чистоту душі заслужив Ти.
Радуйся Агапіте, недугів душі і тіла лікарю скорий.

Кондак 2
Господь Всевидець бачив благий намір Твоєї душі, блаженний Агапіте, послужити Йому без лінивості, зволив преподобному Антонію благословити тебе на суворе і лишене всякої зручності в печерному затворі життя.
Ти благословення святе з вірою прийняв, і в печері віднайшовши затишок, єдиному Богові служачи в піснях, бдіннях, і пощеннях, безперестанку співаючи Йому: Алилуя.

Ікос 2
Преподобний Антоній розуміючи волю Божу, яка бажала просіяти світлом в цьому ченці вельми добрим початком, і наміром душу спасаючим, в достатку дав йому можливість торкнутися духовної насолоди, і в добрих ділах зміцнитися, за це ми і співаємо йому отак:
Радуйся, преподобного Антонія звичаї для себе засвоїв.
Радуйся, його життю щирий послідовнику.
Радуйся, синівською любов’ю ти його полюбив.
Радуйся, і ним вельми любимий.
Радуйся, очевидцю його праць великих.
Радуйся, в лікуванні недугів йому помічнику.
Радуйся Агапіте, недугів душі і тіла лікарю скорий.

Кондак З
Зміцнений силою Божою, святий Агапіте, велику працю чернечу підняв ти, за це і благословилася справа рук твоїх на славу Імені Господнього, на спасіння і лікування всіх, що з вірою і надією до тебе приходять і не лінуючись співають Пресвятій Трійці: Алилуя.

Ікос З
Маючи совість чисту і думку безгрішну, і пам’ятаючи Промовившого: „ Хворий Я був і ви відвідали Мене, бо що зробили одному з оцих братів моїх менших, Мені зробили ", хворих ченців під свій батьківський захист приймаючи як родичі дітей своїх, втішаючи їх і розраду своєю опікою подаючи і батьківською ласкою біль полегшуючи, а молитвою з постелі хвороби піднімаючи. За це прийми і від нас хвалу оцю :
Радуйся, в добрих ділах вмілий подвижнику.
Радуйся, в Христі все братство чернече полюбивши.
Радуйся, немічним ченцям смиренний і неусипний слуго.
Радуйся, подвигами тимчасового життя спокій вічний знайшов Ти.
Радуйся Агапіте, недугів душі і тіла лікарю скорий.

Кондак 4
Бурю бентежного життєвого моря без втрат пройшов ти, блаженний і пристані без спокус досягнув ти ведений заповідями Христа Бога, які були світильником ногам твоїм і світлом на стежках твоїх. Тому і нині в небесних оселях знаходячись з насолодою співаєш Триєдиному Богові: Алилуя.

Ікос 4
Почувши про Богоугодне життя твоє блаженний Агапіте, багато приходило до тебе, одні послухати науки твоєї, одні вилікуватися від різних недугів, і їх ти з батьківською любов?ю приймав, наставляючи до спасіння, відганяючи всякий недуг і всяку неміч, заради цього і ми приходимо до тебе великого помічника і лікаря, славлячи тебе оцим:
Радуйся, любителю мовчання, обитель ділами добрими своїми прикрасив.
Радуйся, начальнику спасіння багатьох душ людських.
Радуйся, гріхами хворіючи лікарю вельми вправний.
Радуйся, воїне Христовий, полків ворогів невидимих переможцю.
Радуйся, ближніх твоїх щиро полюбив.
Радуйся, спасінню їх духовному і зціленню тілесному щиро послужив Ти.
Радуйся Агапіте, недугів душі і тіла лікарю скорий.

Кондак 5
Ти світилом був, що ведене Богом, угоднику Божий, всіх до Сонця правди – Христа, приводив прикладом свого святого життя, бо все це було тобою присвячене на служінню Богові і ближнім твоїм. Жебраків і бідних із співчуттям годував ти, і цим блаженство милостивих ти успадкував і зі святими вічно співаєш похвальну пісню : Алилуя.

Ікос 5
Бачимо в Тобі, блаженний отче Агапіте, чоловіка, що досягнув великої ступені довершеності у Христі і переповненого Божих дарів, обіцяних у Євангелії Христовій вірним послідовникам Бога Слово. Дивуючись твоєму доброму життю, вихваляємо Тебе співаючи:
Радуйся, бо віднайшов Ти Господа Ісуса Христа, в глибині серця свого як найдорогоцінніший бісер.
Радуйся, бо завжди Боже Ім’я Його в устах і серці своєму мав Ти.
Радуйся, голодний і спраглий на землі, нині споживаючий нетлінну їжу небесну.
Радуйся перебувавший у бідності, бідних від голоду спасаєш.
Радуйся, ярмо Христове добре і легке з щирістю полюбив Ти.
Радуйся Агапіте, недугів душі і тіла лікарю скорий

Кондак 6
Блаженний отче! Ти своїм життям був проповідником євангельських чеснот, постом і молитвою тіло твоє духові підкорив живучи на славу Божу. Проміннями подвигів своїх злого ворога, нечистого вірменина, заздрістю і гнівом розпаленого, який тішився своїми нечистими вміннями не тільки осоромив, але і до світла Христової правди привів навчаючи за все дякувати і славити Господа, співаючи Йому: Алилуя.

Ікос 6
Засіяв Ти в печері обителі цієї, блаженний Агапіте, як богоносне світило. Світлом діл добрих і лікуваннями пом’ягчуючи душі і серця людські, а зависного і нечистого лікаря і його брехливе марновірство осоромив Ти. Тому до Тебе блаженний і святий угоднику з насолодою звертаємося:
Радуйся, лікування нечистого вірменина посоромивши.
Радуйся, приреченого на смерть лікуванням вірменина, з постелі недуги підняв Ти.
Радуйся, засудженого на смерть і напоєного смертельною отрутою, дивно від смерті вирятував Ти.
Радуйся, випивши від ворога отруту смертельну, і за словом
Господнім: «Якщо і якусь отруту вип’єте не зашкодить вам», життя неушкоджене зберіг Ти.
Радуйся, ненависть і підступність ворогів своїх осоромив Ти.
Радуйся Агапіте, недугів душі і тіла лікарю скорий.

Кондак 7
Маючи єдине бажання, отче блаженний: Богові догоджати і спасінню душевному і здоровю тілесному благочестиво служити ближнім твоїм, тому і келія твоя печерна була лікарнею всякій людині: бідному і багатому, князю і убогому. Ти ж єдине в серці своєм маючи „Всьому усім бути”, лікував невзираючи на особи, заклиаючи разом серцем і устами не вмовкаючи виголошувати Богові: Алилуя.

Ікос 7
Нового і великого чудотворця побачив у Тобі славний князь Володимир Мономах, будучи важко хворим і передчуваючи наближення кончини своєї, зі сльозами молив Тебе прийти і вилікувати його. Але Ти зберігаючи обіцянку чернечу ніколи не залишати стін монастиря, відіслав йому зілля від столу свого, яке він спожив і став здоровим. Такій силі Твого чудотворіння щиро дивуємося, а прославляючи Тебе співаємо:
Радуйся, дерево зійшовши в печері.
Радуйся, запаху приємний мира Христового.
Радуйся, бо вручений Тобі Домогосподарем талант лікування не затаїв Ти.
Радуйся, бо заради сильних світу цього, чернечої обіцянки не порушив Ти.
Радуйся, бо за ради слави і звання небесного, людську славу нізащо мав Ти.
Радуйся, бо великого князя Володимира Мономаха з смертельної постелі і хвороби зіллям Тобою благословенним і молитвою підняв Ти.
Радуйся Агапіте, недугів душі і тіла лікарю скорий.

Кондак 8
Мандрівником і чужинцем в світі цьому, вважав Ти себе, блаженний Агапіте, тому не піклувався про всякі земні достатки. Всякі набутки, марні забороняючи, навчав усіх, хто приходив до Тебе своє майно розділяти з бідними, цим самим в їхньому лиці служити й самому Христу. Також і навчав безустанно співати пісню хвали: Алилуя.

Ікос 8
Будучи завжди з Богом блаженний Агапіте, про Бога і служіння Йому Ти завжди навчав, благаючи, нічого так не прагнути як любові Христової і пам’ятати сказане Христом: «Не збирайте собі багатства на землі, де міль і іржа нищить, а збирайте собі багатство на небі». Не бажаючи за ради благ тимчасових лишитися благ вічних, Ти відхилив подарунки принесені Тобі князем, навчаючи роздати їх убогим ченцям і бідним. Тому і ми вихваляючи Твою любов до бідності виголошуємо Тобі ось це:
Радуйся, насліднику щастя бідних духом.
Радуйся, любителю бідності, а не багатства.
Радуйся, не приймаючий платні за лікування, наказуючи її вбогим і бідним роздавати.
Радуйся, навчаючий послідню крихту хліба з нужденними розділити.
Радуйся, любов до Бога, засвідчив Ти любов’ю до своїх ближніх.
Радуйся, молитовним прославленням до сьогодні в обителі Печерській вельми шанований.
Радуйся Агапіте , недугів душі і тіла лікарю скорий.

Кондак 9
Всі хто приходили в обитель заради молитов і лікування, і дивувалися, отче блаженний, бо бачили Тебе в бідності перебуваючого в келії Твоїй, але Ти всіх однаково приймав з любов’ю і кожному слово втіхи чи зцілення подавав навчаючи усіх співати Винуватцеві всього добра, Богові, Алилуя.

Ікос 9
Проповідники найталановитіші не можуть належно оспівати подвиги і чудотворіння Твої, блаженний Агапіте, ми дивуючись життю Твоєму такому, насмілюємося уквітчати Тебе, може і неостаточними ось цими похвалами:
Радуйся, бо записав Ти на скрижалях серця свого Закон Христа.
Радуйся, бо плодив Ти з глибини серця добру і душеспасаючу науку людям.
Радуйся, громадянине печерний , що наповнив міста і села славою Твоїх чудотворінь.
Радуйся, любимий Богом, і шанований ближніми твоїми .
Радуйся, бо Ти виявив у собі образ Христової довершеності.
Радуйся, бо щиро ярмо Христове, добре і легке полюбив Ти .
Радуйся, Агапіте, недугів душі і тіла лікарю скорий.

Кондак 10
Придбав Ти надію на спасіння при відході твоїм зі світу цього, блаженний отче Агапіте, як та пшениця, що дозріла в часі жнив, щасливо переселився Ти в день той, наперед Тобі вказаний Господом, в оселі небесній приймаючи винагороду з рук праведного Винагороджувача Христа який оселив Твою душу з душами святих котрі безперестанно виголошують перед Престолом слави Його пісню перемоги: Алилуя.

Ікос 10
Царя Небесного Христа, був Ти рабом вірним і послідовником, отче Агапіте, тому-то за правдивим Його словом : « Там , де Я буду, там і слуги Мої будуть зі Мною » , ми шануємо і без сумніву віримо, що ти разом з Христом в оселях вічного щастя оселився і радістю вічною насолоджуєшся як правдивий Того достойник, а від нас прийми прославлення оце:
Радуйся, бо передбачення нечестивого вірменина про твою смерть Ти посоромив.
Радуйся, бо про день твоєї смерті, самим Господом Ти був сповіщений .
Радуйся, бо Ти з радістю віддав свою душу в руки Господа.
Радуйся, бо з відкритим лицем славу Триіпостасного Бога Ти споглядаєш.
Радуйся, бо тілом смертним разом зі своїм наставником преподобним Антонієм в печері похований.
Радуйся, бо душею безсмертною до небесного Сіону злетів Ти.
Радуйся Агапіте , недугів душі і тіла лікарю скорий.

Кондак 11
Ти молишся до Пресвятої Богородиці, блаженний отче Агапіте, за монастир твій святий і тих, що в ньому спасаються, а також заступаєшся, випрошуючи миру з неба і успіх в добрих починаннях, усім, що з любов’ю до Тебе звертаються і приносять достойну похвалу в Трійці єдиному Богові співаючи: Алилуя.

Ікос 11
Ми визнаємо Тебе блаженний отче Агапіте, як світильника добрих діл і прославляємо Господа, що тебе прославив, бо мощі твої багатьма чудами відзначив : виточуючи від них струмені благодатних зцілень для недужих, спонукуючи вірних співати:
Радуйся, земний ангеле і небесна людино.
Радуйся, джерело безвідплатного лікування.
Радуйся, багато цілющого мира переповнена чаша.
Радуйся, бо ти подаєш рясно зцілення від раки твоєї.
Радуйся, засмучених утішителю.
Радуйся, сумуючих підбадьорувачу .
Радуйся Агапіте, недугів душі і тіла лікарю скорий.

Кондак 12
Випроси і нам благодать Божу отче Агапіте, що з любов’ю шануємо пам’ять Твою святу, і старанно приходимо до чесної раки твоїх мощей, що від неї чудесні зцілення ти подаєш хворим. Молимося зі старанністю до Тебе, прославленого від Бога даром чудотворення: вилікуй наші недуги душі і тіла, і допоможи нам через твоє заступництво отримати вічне спасіння і разом з Тобою заспіваємо дивному в святих своїх Богу : Алилуя.

Ікос 12
Оспівуючи твої подвиги, отче блаженний, ублажаємо життя твоє рівноангельське, дивуємося твоїм чудотворенням, шануємо молитовно святу пам’ять Твою, і припадаючи до раки мощей твоїх святих, розчулено взиваємо :
Радуйся, до Пресвятої Богородиці достойний молитвеннику.
Радуйся, прославлення і похвало для тих хто живе в печерах.
Радуйся, разом з Антонієм і Феодосієм святого монастиря твого вічна охороно.
Радуйся, заступнику всіх хто живе в ньому.
Радуйся, добрий начальнику тим хто приходить на прощу до нього.
Радуйся, небесний ходатаю тим, що шанують пам’ять Твою.
Радуйся Агапіте, недугів душі і тіла лікарю скорий.

Кондак 13
О преподобний отче Агапіте ! Ти горі на небі, ми внизу на землі, віддалені від Тебе не тільки місцем перебування, а й нашою гріховною нечистотою, але незважаючи на це насмілюємося приносити тобі оці малі похвальні пісні, прийми їх милостиво, і моли Господа і Владику нашого спасти нас від загибелі вічної, і сподобити участі святих, що вічно виголошують Йому похвальну пісню : Алилуя. ( 3 рази)

* * *

Молитва
Преподобний і богоносний Отче наш Агапіте! Слуго Божий, невимовний чудотворче і лікарю милостивий, скорий помічнику і щирий заступнику усім, що з вірою і любв?ю до Тебе вдаються. Як світло яскраве засвітилося Твоє життя добрими ділами на горах Київських, на ниві Божої Матері. Тому стаємо на коліна перед ракою цілющих мощей Твоїх і зі страхом поклоняємося, і з любов?ю цілуємо їх, з глибини серця волаючи до Тебе: доможи нам угоднику Божий, згадай про нас перед Господом і випроси нам у Нього прощення гріхів наших, які ми з волі своєї чи проти волі заподіяли, а тих, що в хворобах оздоров, подорожніх захисти, засмучених потіш, бідуючим допоможи, і заступися, і все потрібне для спасіння подай. Щоби за святими Твоїми молитвами ми отримали прихильність і ласку у Всемилостивого Спаса і Господа нашого Ісуса Христа, величаючи і вихваляючи оспіване Імя Його.
Йому ж з Отцем і Святим Духом і могутності Його слава на віки віків. 
Амінь

Величання
Величаємо Тебе преподобний отче наш Агапіте, і шануємо святу пам’ять Твою – наставнику монахів і співрозмовнику Ангелів.

Тропар
Придбавши Богоносного Антонія покірність, зіллям як лікарством лікував Ти хворих преподобний Агапіте, нею невіруючого лікаря привів до віри, наставляючи його на шлях до спасіння, вилікуй і наші недуги і молися до Господа за тих, що піснями вихваляють Тебе.

Кондак
Лікар оцей надзвичайно і дивно виявив Твою безсумнівну віру. Викриваючи невірство вірменина і приводячи його до побожності, бачачи наближення кончини своєї, випросив Ти у Бога продовження собі життя і цим дивом заставив повірити його приводячи до Христа, перед Яким радіючи стоїш преподобний, молися за нас.
Кондак 1
Непереможній Владарці на честь її Успення ми, найостанніші з рабів Господніх, співаємо цю переможну пісню. А Ти, що маєш море благодаті, збережи нас від усяких бід, бо кличемо:
Радуйся, благодатная, що в Успенні не покинула нас!

Ікос 1
Ангела-благовісника було послано до Богородиці, Діви Пречистої, щоб сповістити про милість Господню великую, що закінчивсь уже подвиг земний, що настала щасливая мить довгожданная, уже небо відчинене, і закликав він, кажучи:
Радуйся, всепітая Мати життя безконечного,
Радуйся, чиста Вседіво, царице небесная, 
Радуйся, вибраних славо прославлена, 
Радуйся, непохитний престоле Всевишнього, 
Радуйся, бо наступила вже мить благодатная,
Радуйся, бо надійшла вже пора довгожданная,
Радуйся, бо небеснії брами відчинено, 
Радуйся, бо до зустрічі все приготовано, 
Радуйся, бо чекають вже хори небеснії, 
Радуйся, бо спішить Син на зустріч до Матері,
Радуйся, обрадованная, бо з Тобою Господь,
Радуйся, непереможная, бо не захитаєшся Ти,
Радуйся, благодатная, що в Успенні не покинула нас!

Кондак 2
Бачачи перед Собою осяйного ангела Божого, що прерадісну вістку приніс їй від Сина і Господа, Пренепорочная вдячно закликала народженому від Себе: Алилуя!Ікос 2
Тайні незбагненній Успення Твого, приснодіво, дивуючись,  ми  промисел Божий, премудрість Творця прославляємо. Тобі ж, Богородице, кличемо:
Радуйся, Пренепорочная Мати Бога предвічного,
Радуйся, божественними чудесами осяяна,
Радуйся, Богородице чистая,
Радуйся, предивні бо таємниці Твої,
Радуйся, днесь бо земля у величність вдягяється,
Радуйся, днесь бо піднесені врата небеснії,
Радуйся, царице вселенної, восходом до Сина Свого,
Радуйся, чистая, у наднебесся вознесена,
Радуйся, оселе свята об'єднання не-злитного,
Радуйся, днесь Ти в оселі небесні вселяєшся,
Радуйся, відпочинку претихий Всесильного,
Радуйся, днесь бо входиш Ти у відпочинок Сина і Господа,
Радуйся, благодатная, що в Успенні не покинула нас!

Кондак 3
Силою Всевишнього зібрані на всёчесне Успения Твоє, Богородице, звідусіль прибули Христа Бога преславні апостоли. Перехід же Твій, Мати життя, до життя вічного бачачи, кликали Господеві: Алилуя!

Ікос З
Маючи свідком упевненим стати перенесення пречистого тіла Твого в небеса, Богородице дивная, спізнився Тома на Успення Твоє, благодатная. Він до гробу прийшов, він побачив лиш ризу залишену, і в захопленні кликав:
Радуйся, Мати сонця незаходимого,
Радуйся, бо в Успенні Твоїм життя стверджується,
Радуйся, бо закони природи в Тобі переможені,
Радуйся, бо гріб Твій - драбина небесная,
Радуйся, бо з Тобою на висоти підносимося,
Радуйся, бо через Тебе світові милість дарується,
Радуйся, бо земля прикрашається Твоєю славою,
Радуйся, бо безсмертне Успения Твоє на небі оспіване,
Радуйся, світу спасения, Всевишнім дароване,
Радуйся, Гетсиманії трояндо препишная, 
Радуйся, небесними хорами на небо введена,
Радуйся, приснодіво, царице небесная, 
Радуйся, благодатная, що в Успенні не покинула нас!

Кондак 4
Бурею пристрастей охоплений, хотів був зневажити пречистеє тіло Твоє пре-безбожний Афтоній, та враз він осліп, чудодивно йому святотатськії руки відсічено, тож, розкаявшись, ізцілився він і Тебе Богородицею визнав, кличучи Госпо-деві: Алилуя!

Ікос 4
Почувши похвальную піснь, хорами ангелів співану, що зазвучала при погре-бенні Твоїм, благодатная, дивувалися дивом преславні апостоли, кличучи:
Радуйся, Пресвятая Владичице славная,
Радуйся, бо предивне Успения Твоє -радість для ангелів,
Радуйся, бо Успения Твоє восхваляють престоли і власті,
Радуйся, бо Твоє перенесення херувими й серафими оспівують,
Радуйся, бо Твоїм переходом начала й господства дивуються,
Радуйся, Твоєю бо пасхою сили небесні захоплені,
Радуйся, днесь бо відходиш Ти у житло вічнеє,
Радуйся, днесь бо переходиш Ти до небесної радості,
Радуйся, Син бо в обіймах леліє Твою душу пречистую,
Радуйся, бо життя тріумфує в Успенні Твоїм,
Радуйся, Пречистая, з Сином і Богом прославлена,
Радуйся, бо безсмертне Успення Твоє -то землян упованіє,
Радуйся, благодатная, що в Успенні не покинула нас!

Кондак 5
Богопровідною зіркою сяє нам преславне Успення Твоє, Богородице Діво, в ньому бо ясно ми бачимо смерть переможену, вічне життя процвітає в Тобі, благодатная, ми з подякою кличемо Сину Твоєму: Алилуя!

Ікос 5
Коли бачимо дивне Успення Твоє, Богомати всепітая, знову і знов ми хвалу Господеві співаємо. Тобі ж, о Владичице, кличемо:
Радуйся, Пречистая Мати уподобання Отчого,
Радуйся, неприступного світла свічадо преяснеє,
Радуйся, кивоте святий життя вічного,
Радуйся, вірних спасения предивнеє,
Радуйся, величне таїнство промислу Божого,
Радуйся, в Тобі бо чудо із чудом зустрілося,
Радуйся, бо Дитя породила Ти, мужа не знаючи,
Радуйся, бо в Успенні Твоїм мертвота нетлінная,
Радуйся, переміно правиці Всевишнього, 
Радуйся, бо земля Рождеством Твоїм опромінилася,
Радуйся, бо Твоїм переходом піднебесся освячене,
Радуйся, бо Тобою радіє вселенная, 
Радуйся, благодатная, що в Успенні не покинула нас!

Кондак 6
Здійснилися всі пророцтва через Тебе, богоблагодатная Владичице, Ти бо породила Христа Господа Чоловіколюбця, - спасения роду нашого. Ми ж за цю милість великую вдячно співаємо Богові: Алилуя!

Ікос 6
Освітило вселенную світло Христове пресвітлеє, із Твого лона пречистого просіяло воно, Богородице. Ми за Тебе Творцеві неустанно подяку складаємо. Тобі ж, радосте наша, кличемо:
Радуйся, всеблагая Мати світла неве-чірнього,
Радуйся, благословеннее лоно - Христа Бога вмістилище,
Радуйся, кивоте святині Господньої,
Радуйся, скиніє, крилами херувимів отінена,
Радуйся, Мати сяйва споконвічної слави,
Радуйся, царський престоле, навіки утверджений,
Радуйся, псалмами чудесно прославлена,
Радуйся, піснями предивно оспівана,
Радуйся, днесь співає земля Тобі пісню прощальную,
Радуйся, днесь небо співа Тобі пісню висхідную,
Радуйся, святая оселе Всевишнього,
Радуйся, в оселі небесні руками Христа перенесена,
Радуйся, благодатная, що в Успенні не покинула нас!

Кондак 7
Маючи захист надійний у Тобі, пресвятая заступнице, дяку за Тебе Творцеві приносимо, пренепорочная, співаючи: Алилуя!

Ікос 7
Новий дивний твір показав нам Творець, воплотившись із Тебе, Пречистая, нове чудо явив у преславнім Успенні Твоїм, о Владичице. Ми, врочисто величний Твій празник святкуючи, кличемо: Радуйся, всеблаженная Богородице, вседіво чистая,
Радуйся, від серафимів й херувимів славнішая,
Радуйся, вибраних славо преславная, 
Радуйся, похвало дівства найвищая, 
Радуйся,  скарбнице радості життя вічного,
Радуйся, ангельських хорів веселосте, 
Радуйся, Божого задуму здійснення, 
Радуйся, грішної землі обновлення, 
Радуйся, наша могутня заступнице, 
Радуйся, за душі наші молільнице, 
Радуйся, Тобі серцем і устами співаємо, 
Радуйся, величаємо преславне Успення Твоє,
Радуйся, благодатная, що в Успенні не покинула нас!

Кондак 8
Побачивши пречудесне Успення Пречистої Матері, віддалімось від світу й думками до неба полиньмо: там бо молить за нас Свого Сина вседіва Владичиця, співаючи: Алилуя!

Ікос 8
Вся до неба ввійшла, але й нас не покинула Ти, Пресвятая, завжди рятуєш Ти нас від усяких напастей і лиха, бо ніколи не чувано, щоби з поміччю не поспішила Ти до всіх, хто взиває: Радуйся, Владичице всенепорочная, Радуйся, надіє єдиная грішників, Радуйся, душ наших радосте, Радуйся, від нужд і печалі звільнення, Радуйся, з гріховного полону визволення,
Радуйся, обоження смертних людей, 
Радуйся, наше єдине прибіжище, 
Радуйся, наш всемогутній покрове, 
Радуйся, брамо, що нею до неба ми входимо,
Радуйся, наше із Богом примирення, 
Радуйся, гріхів людських прощення, 
Радуйся, безодне милосердя Господнього, 
Радуйся, благодатная, що в Успенні не покинула нас!

Кондак 9
Усі ангельські сили переможную пісню співають, величаючи славне Успення Твоє, Богомати. Ми ж із подивом з ними єднаємось, кличучи Господеві: Алилуя!

Ікос 9
Бачимо, що промовці велемовні, мов риби, німіють, бо не можуть збагнути предивної тайни Успення Твого, о Вседіво. Ми ж, величний перехід Богородиці до життя вічного бачачи, з вірою кличемо:
Радуйся, Мати життя і оселе премудрості,
Радуйся, веселосте небесного воїнства,
Радуйся, Всецарице, Ти бо носила Царя над царями,
Радуйся, руками Сина на небо занесена,
Радуйся, жезле Арона, що квітне нетлінністю,
Радуйся, лозо предивная, що життям плодоносить,
Радуйся, чиста лілеє нев'януча,
Радуйся, ниво неорана, що золотий колос зродила,
Радуйся, Ти бо у вишнім Сіоні красуєшся,
Радуйся, Діво Пречистая, в сонце зодягнена,
Радуйся, Мати Всевишнього, зорями вінчана,
Радуйся, славою Божою пречудно прикрашена,
Радуйся, благодатная, що в Успенні не покинула нас!

Кондак 10
Світ спасти бажаючи, Тобою зійшов, о драбино небесная, Схід з висоти, плоть людськую прийняв і людину на небо возніс Він. Тож, Успення Твоє, Богородице, світло святкуючи, співаємо Христу: Алилуя!

Ікос 10
Ти - наш захист, стіна неприступна, людей охорона, Богом дарована нам, Богородице Діво. Під Твій покров, під милість Твою прибігаєм і кличемо:
Радуйся, пресвітлий захисте, нам Богом дарований,
Радуйся, місто преславнеє Царя великого,
Радуйся, неприступна стіно непорушная,
Радуйся, грішних людей покровителько,
Радуйся, наше прибіжище в бідах і в немочах,
Радуйся, наша молитво, до Бога занесена,
Радуйся, едина надіє зневірених,
Радуйся, всесвітньої радості звіщення,
Радуйся, Успения Твоє пресвяте убла-жається ангелами,
Радуйся, Успення Твоє пресвяте рід людський прославляє,
Радуйся, Тобі православно із радістю кличемо,
Радуйся, Твого покрову і захисту просимо,
Радуйся, благодатная, що в Успенні не покинула нас!

Кондак 11
Пісня найкраща не оспіває предивне Успення Твоє, приснодіво, в ньому бо Таїна Божа, для нас незбагненна, укритая. Дивуючись Божій премудрості, у Тобі проявленій, співаємо Господеві: Алилуя!

Ікос 11
Світлопромінним світильником сяє нам празник Успення Твого, о всепітая Мати. Веселиться земля, з небесами єдиною радістю з'єднана, а ми взиваємо:
Радуйся, храме пресвітлий премудрості Божої,
Радуйся, доме Господній, Святим Духом збудований,
Радуйся, дзвони тридзвонять прерадісно,
Радуйся, славу Тобі все створіння співає,
Радуйся, Твоє бо Успення скрізь світло святкуємо,
Радуйся, в храмах, обителях, лаврах, на честь його названих,
Радуйся, Діво, прославлена у Лаврі Київській,
Радуйся, чистая,  оспівана в Лаврі Почаївській, 
Радуйся в Унівській Лаврі, Владичице,
Радуйся в чудесах і в ізціленнях,
Радуйся, православної віри утвердження,
Радуйся, покрове Церкви Христової, 
Радуйся, благодатная, що в Успенні не покинула нас!

Кондак 12
Благодаті нам вимоли в Бога, о благодатная Діво, щоб ми повсякчасно, повсюдно єдиними устами і серцем співали Господеві: Алилуя!

Ікос 12
Оспівуючи радісно Успення Твоє, Бого-мати, оспівуємо світле уповання наше. В Успенії Твоїм бо радість Воскресения сяє, побіда правди, віри і надії, і ми взиваємо:
Радуйся, Мати святая любові безсмертної,
Радуйся, перемого Царя й Бога нашого,
Радуйся, бо в Успенні Твоїм смерть зневажена,
Радуйся, бо в Успенні Твоїм життя стверджене,
Радуйся, бо Успення Твоє - сяйво Пасхи Христової,
Радуйся, бо Успення Твоє - переможнії дзвони Великодня,
Радуйся, Тобою бо ад осоромлений, 
Радуйся, Тобою бо змій лютий потоптаний,
Радуйся, Тобі піснь перемоги співаємо, 
Радуйся, за Тебе Творцеві вклоняємося, 
Радуйся, у Тебе молитви благаємо, 
Радуйся, з Тобою спасения осягнемо, 
Радуйся, благодатная, що в Успенні не покинула нас!

Кондак 13
О всехвальна Мати, що у святім Успенні світ не покидаєш, прийми нинішнє моління наше і рятуй нас від усякої напасті, та введи у життя вічне всіх, що співають Господеві: Алилуя!

* * *                   

Молитва
Богородице, Володарко, Царице, Владичице, Діво Маріє, Мати Бога нашого, до Тебе поспішаємо: навчи нас творити волю Сина Твого і Господа нашого, щоб урятував нас і наставив на пізнання істини, щоб подав Духа Пресвятого, щоб не спіймали нас сіті ворожі. Іншої допомоги, крім Тебе, славна Богородице, не знайшли ми ззамолоду. Хоч і багато разів про-гнівляли Тебе, Ти ж не погордувала нами. Ми, злиденні, оглухли до Твоєї милості, на дно безумства впали, розум згубили, а нині до Тебе безперестанно кличемо: помилуй нас, Владичице, і піднеси з прірви гріхів! Подай руку лежачим, скріпи немічних, очисти гидких, спаси нас, бо пропадаємо, щоб усі грішники, побачивши Твоє милосердя на нас, негідних, поспішили під Твій покров і прославили Сина Твого з Отцем і Святим Духом, нині, і повсякчас, і на віки віків. Амінь.
Минулась тінь закону з приходом благодаті, як бо купина не згорала, полум'ям охоплена, так Дівою породила Ти і Дівою зосталася; замість стовпа вогненного праведне засяяло сонце, замість Мойсея - Христос, спасения душ наших.

* * *

Догматик, глас 2
Третього ж дня весілля відбувалося в Кані Галилейській, і була там Мати Ісусова. Отож запрошено на те весілля й Ісуса та Його учнів. Коли ж не вистачило вина, Мати Ісусова й каже до Нього: «Вина в них нема». Відрік їй Ісус: «Що Мені, жінко, -ай Тобі? Таж не прийшла Моя година!» Але Мати Його мовила до слуг: «Що лиш скаже вам, — робіть». Було ж там шестеро кам'яних посудин на воду, щоб очищуватися поюдейському; кожна вміщала дві або три мірки. Сказав їм Ісус: «Наповніть посудини водою». Вони й виповнили їх по вінця. А Він їм далі каже: «Зачерпніть тепер та й несіть до старости весільного». Тож понесли. Коли ж покуштував староста воду, що на вино обернулась, - а не знав же, звідки воно взялося: слуги лише знали, котрі води зачерпнули були, - то закликав староста молодого і до нього мовив: «Всяк чоловік добре вино спершу подає, а гірше, - як уп'ються. Ти ж приховав добре вино аж он по сю пору». Ось такий чудес початок учинив Ісус у Кані Галилейській, і велич тим Свою об'явив, - тож і учні Його увірували в Нього.    
Йо. 2, 1-11

* * *

Молитва
За всіх Ти молишся, благая, за тих, що прибігають з вірою під могутній Твій покров, бо іншого тривалого порятунку ми, грішні перед Богом, у бідах і скорботах не маємо, обтяжені гріхами незліченними, Мати Бога Вишнього, тому-то ми до Тебе припадаємо: ізбав від усяких негод рабів Твоїх!
Кондак 1
Преславного піснеспівця, преподобного Романа, у молитвах оспівуємо. А ти, святий, не відкинь молитов наших, а прийми їх з любов’ю серця свого і вимоли нам ласки у Бога, щоб були кріпкі у спокусах, сильні у терпіннях і милі Господу навіки, щоб ми з вдячністю славили тебе піснею: 
Радуйся, святий Романе, солодкоспівцю Божої величі й любові.

Ікос 1
Світлом незбагненним став ти для нас, бо незримий промінь таланту та голосу твого і до сьогодні дивує світ. А ми, з подивом та пошаною оспівуємо тебе:
Радуйся, храме блаженства;
Радуйся, безнастанна молитво;
Радуйся, похвало Всемогутнього;
Радуйся, Богородиці радосте;
Радуйся, любов’ю збагачений;
Радуйся, витривалосте серед бурі життєвої;
Радуйся, корабле нашого спасіння;
Радуйся, щирий молільнику;
Радуйся, миром Божим освячений;
Радуйся, милозвучна сопілочко, що душі оновлюєш;
Радуйся, пісне блаженства;
Радуйся, прикладе нашого життя;
Радуйся, святий Романе солодкоспівцю Божої величі й любові.

Кондак 2
Жезлом побожності ти стаєш для нас, коли вповаємо на твої пребагаті ласки. Будь нашим опікуном і прикладом, щоб ми зміцнювалися у вірі та наслідували тебе, співаючи Богові: Алилуя!

Ікос 2
Прийшовши на світ, ти приніс із собою дар від Господа: творити, оспівувати та славити Його. А ми, прагнучи жити побожним та повністю відданим Богові життям, просимо тебе, святий, допоможи, щоб наші помисли були звернені на шлях віри та любові, щоб подячно співати тобі:
Радуйся, криштале любові;
Радуйся, благодаттю освячений;
Радуйся, промінчику духовної молитви;
Радуйся, просвітителю наших сердець;
Радуйся, милозвучний голосе Божої величі;
Радуйся, кріпосте у духовній боротьбі; 
Радуйся, сяйво мудрості неспоглядне;
Радуйся, молитовнику за світ грішний;
Радуйся, сльозинко щастя;
Радуйся, стежино до щасливої вічності;
Радуйся, соловейку, що Господа славиш;
Радуйся, голосе ангельський;
Радуйся, святий Романе, солодкоспівцю Божої величі й любові.

Кондак 3
Оповившись скарбами Божої любові, ти паламарюючи, терпів невдоволення вельможних хористів. Навчи і нас бути терпеливими в усіх наклепах, які створює нам спокусник, щоб заспівати переможно Богові: Алилуя!

Ікос 3
Своїм життям ти заставляєш нас задуматись над собою і з терпінням відноситися до пониження та погорди. Допоможи розтопити кригу гріха, яка заступає Любов Божу, щоб з відкритим серцем заспівати тобі:
Радуйся, насолодо душ наших;
Радуйся, скора помоче для нерозкаяного серця;
Радуйся, золотистий колосочку духовного життя;
Радуйся, поєднальнику душі з Богом;
Радуйся, дзвоне радості;
Радуйся, лікарю душевнопотребуючих;
Радуйся, світлий промене Божої любові; 
Радуйся, милосердний у проханнях;
Радуйся, світанковий промене по дорозі молитви;
Радуйся, бо гнів із серця прощаєш ти;
Радуйся, чистий голубе в світі грішному;
Радуйся, флейто духовної музики;
Радуйся, святий Романе солодкоспівцю Божої величі й любові.

Кондак 4
Потерпівши пониження та погорди, ти прощав кожному, хто наносив тобі образи. Але ти наслідував приклад Христа і відносився до кожного з любов’ю. А ми, дивуючись твоїй невимовній доброті та милосердю, наслідуємо Тебе, щоб у нашому серці запанувало світло щирої любові до Бога, щоб співати Йому: Алилуя!

Ікос 4
Наш розум збагнути не може твого цілковитого посвячення себе Богові. Через відсутність освіти ти терпів насміхання багатьох, але покірно схилившись з сльозами на очах, увійшов до келії. І ми роздумуючи над твоїм тернистим святим життям, кличемо до Тебе:
Радуйся, дзвоне терпеливості;
Радуйся, світанку прощення і любові;
Радуйся, нев’януче деревце Божого саду;
Радуйся, прикладе святості;
Радуйся, оспівувачу Господньої величі;
Радуйся, сило, що благодаттю і миром наповнена;
Радуйся, бо пройшов ти морок пекельний;
Радуйся, увінчаний славою Божою;
Радуйся, праведного життя наставнику;
Радуйся, прикладе духовного каяття;
Радуйся, бо ти перемогою над злом увінчаний;
Радуйся, святий Романе, солодкоспівцю Божої величі й любові.

Кондак 5
Після спокуси та приниження, яке пережив ти, святий Романе, - знав, що це витівки диявола, які мали розлютити тебе, та цим самим, привести до гріха. Але ти замість злоби прийняв собі це за покуту. Навчи і нас такої любові до ближнього, щоб Господь споглядаючи на нас, побачив як наші серця щиро співають Йому похвальну пісню: Алилуя!

Ікос 5
Спокій ти знаходив тільки у молитві, бо віра у неї була безмірна. А ми беручи приклад з твого святого життя, благаємо завжди допомоги. Бо ми немічні і повинні заставити свій розум, серце і душу бути милосердними, щирими та прощати всім, хто нас скривдив. Отож, просимо тебе, вислухай та виконай наші прохання, бо співаємо тобі:
Радуйся, повний багатством молитви та любові;
Радуйся, наша підтримко в спокусах;
Радуйся, стежино вічного життя;
Радуйся, покоро у приниженні й терпінні;
Радуйся, противнику спокуси;
Радуйся, сило, що мури зла руйнуєш;
Радуйся, золотистий промене сірих буднів;
Радуйся, миром любові збагачений;
Радуйся, бо силою молитви ти гріх знівечив;
Радуйся, струмочку, що слабких скріплюєш;
Радуйся, просвітителю заблуканих;
Радуйся, свіче безнастанної молитви;
Радуйся, святий Романе, солодкоспівцю Божої величі й любові.

Кондак 6
Будучи для нас наставником, ти даєш приклад зі свого життя, яке наповнене працелюбністю, добром і світлом. Отож, допоможи змінити наше життя, щоб у ньому була хоч краплинка вірності та відданості Богові, бо для Нього співаємо пісню: Алилуя!

Ікос 6
Яскравим променем сонця зігрілися душі, які прагнули істинного покаяння. А ти, святий Романе, допомагай тим, хто ще не відчув у своєму серці Божого Милосердя, яке є безмежне. Бережи нас в чистоті, щоб ми не заплямили брудом гріхів наші душі, які огорнуті білим полотном Господньої Любові, щоб з радістю мовити тобі так:
Радуйся, вірних дорого до Бога;
Радуйся, стежко від смутку до радості;
Радуйся, ніжний барвіночку благодаті;
Радуйся, миром Божим помазаний;
Радуйся, ангельським співом огорнений;
Радуйся, проповіднику Христової віри;
Радуйся, Святим Духом спрямований;
Радуйся, квіточко Божої Любові; 
Радуйся, втаємничений життям;
Радуйся, наповнений благодаттю Господньою;
Радуйся, скрине покори і лагідності;
Радуйся, золотим співом обдарований;
Радуйся, святий Романе, солодкоспівцю Божої величі й любові.

Кондак 7
Огорнувшись прощенням та любов’ю до ворогів, ти уві сні побачив Пресвяту Богородицю, яка сяйвом Своєї краси подала тобі папір, попросивши скоштувати його. А ми, подивляючи провидіння Всевишнього, кличемо Йому: Алилуя!

Ікос 7
Оповившись вірою та підпорязавшись любов’ю, ти пізнав велич і надію, яку Господь та Пречиста Діва покладали на тебе. Отож, ми з вірою та надією взиваємо до тебе:
Радуйся, під покровом Богородиці натхненний;
Радуйся, прощенням і любов’ю збагачений;
Радуйся, ранкова вежо Христової любові;
Радуйся, наш наставнику у боротьбі зі злом;
Радуйся, бо своїм життям ти Богові милий;
Радуйся, бо додаєш віри у терпінні;
Радуйся, для вірних допомого;
Радуйся, куполе Христової Церкви;
Радуйся, християн заступнику;
Радуйся, щира прославо Бога;
Радуйся, духовним миром збагачений;
Радуйся, провідниче до Царства Христового;
Радуйся, святий Романе, солодкоспівцю Божої величі й любові.

Кондак 8
Вознісся ти духовно до неба, пізнавши дар Духа Святого. Прославляв та величав Бога піснями, молитвами і своїм щирим серцем линув до небесних висот. І нам допоможи, святий, пізнати правдиве покликання, відчути у своєму серці дар від Бога, яким Він обдарував кожну людину, щоб співати з радістю Йому: Алилуя!

Ікос 8
Почавши творити тропарі, стихири і кондаки на славу Богові та Пресвятої Богородиці, ти відчув, що Дух Святий провадить тебе шляхом правди і життя та відкриває стежину великої Божої Любові, яка спливає на всіх вірних. А ми, сповнені сльозами покаяння і радості, викликуємо до тебе:
Радуйся, бо багатством духовності ти наповнений;
Радуйся, бо невимовними ласками ти наділений;
Радуйся, довготерпеливий зносителю пониження та погорди;
Радуйся, бо ти втіха для покривджених;
Радуйся, надіє терплячих;
Радуйся, щирий молільнику до Господа;
Радуйся, Богородиці потіхо;
Радуйся, чистим життям освячений;
Радуйся, промінчику Христової Любові;
Радуйся, віночку щастя;
Радуйся, бо віднайшов ти талант у серці своїм;
Радуйся, голубе миру;
Радуйся, святий Романе, солодкоспівцю Божої величі й любові.

Кондак 9
«Діва сьогодні Предвічного родить, земля вертеп Неосяжному приносить, ангели з пастирями славословлять, а мудреці за зорею подорожують, бо задля нас народилось Дитя – Предвічний Бог». Цим кондаком ти прославив Богородицю в день празника Різдва Христового. А ми, слухаючи прекрасні рядки Божої слави, приносимо Йому пісню: Алилуя!

Ікос 9
Твій талант огортає нас невимовною красою Божої величі, як і тоді, здивувавши цілу церкву людей, так і до сьогодні ти дивуєш нас своїми піснями та щирими молитвами, за що оспівуємо тебе:
Радуйся, зірнице душевного щастя;
Радуйся, солодкосте сердець наших;
Радуйся, бо лінивство та розгнузданість ти від нас відганяєш;
Радуйся, трудолюбива бджілко Господньої слави;
Радуйся, нестримна ріко благодаті;
Радуйся, істини прославо;
Радуйся, бо тобою небеса втішаються; 
Радуйся, милозвучна пісне душі;
Радуйся, світанкова колиско щастя; 
Радуйся, смиренних похвало;
Радуйся, прославо Небесного Творця;
Радуйся, Божою Любов’ю огорнений;
Радуйся, святий Романе, солодкоспівцю Божої величі й любові.

Кондак 10
Після прекрасного кондака для Богородиці ти запалив у багатьох серцях світло віри, любові та покаяння. І в наших душах розбуди відчуття провини за гріх та велику любов до Бога, щоб ми з чистим серцем заспівали Всемогутньому: Алилуя!

Ікос 10
Будучи дияконом ти віддано служив Богові, та здобувши освіту, закрив уста тих, хто знущався з тебе. Отож, допоможи засвітити свічечку духовності у грішному світі, щоб вірні не потерпіли від рук духовного гнобителя, а з нами славлячи Бога, оспівували тебе піснею:
Радуйся, щира молитво серця;
Радуйся, предивний промене серед темряви;
Радуйся, керманичу в морі житейському;
Радуйся, стежино вірних до спасіння;
Радуйся, християн опікуне;
Радуйся, настаново нашого життя;
Радуйся, просвічений благодаттю Божою;
Радуйся, ангельський голосе; 
Радуйся, джерело, з якого любов черпаємо;
Радуйся, науко милосердя;
Радуйся, засівальнику щастя;
Радуйся, вчителю досконалості;
Радуйся, святий Романе, солодкоспівцю Божої величі й любові.

Кондак 11
Будучи провідником для заблуканих, ти став і нашим добрим наставником та натхненником до справжнього відданя себе Небесному Творцеві, Якому ми співаємо: Алилуя!

Ікос 11
У часі свого земного життя, ти склав багато тропарів, кондаків та піснеспівів на прославу Богоматері і Небесного Отця. Навчи і нас пізнати свій дар, яким Господь нас наділив та співати тобі:
Радуйся, насліднику Правди і Життя;
Радуйся, палаючий вогнику у душах наших;
Радуйся, оспівувачу чудес Христових;
Радуйся, купеле благодаті;
Радуйся, скрипалю Божої любові;
Радуйся, мудрий мислителю;
Радуйся, прекрасна квітко нашого життя;
Радуйся, тиха молитво серця;
Радуйся, кринице наповнена Божим талантом;
Радуйся, голосе Любові;
Радуйся, благий піснеспівце;
Радуйся, колиско вічного життя;
Радуйся, святий Романе, солодкоспівцю Божої величі й любові.

Кондак 12
З чистотою серця ти прийняв поклик Бога та відійшов до вічності. Але, залишивши після себе слід досконалого життя, ти подаєш приклад щирої молитви, прощення та милосердя. А ми, навчаючись у тебе правдивого життя, співаємо Богові: Алилуя!

Ікос 12
Перебуваючи з Господом ти вимолюєш прощення гріхів тим, хто з вірою благає у тебе помочі. Отож і ми, сьогодні, припадаємо під твоє заступництво та просимо з любов’ю, щоб Всемогутній Бог допоміг зняти гріховний тягар з душі, який тисне та не дає їй прийти до Нього, щоб обмивши бруд провин ми заново почали своє життя в Бозі і для Бога та з радістю прославляли тебе піснями:
Радуйся, незгасима свічечко Господньої Любові;
Радуйся, сурмо Божої справедливості;
Радуйся, кришталю щастя;
Радуйся, милозвучна сопілочко небесних висот;
Радуйся, оспіваний храме блаженства;
Радуйся, християн уповання;
Радуйся, квіточко радості та милосердя;
Радуйся, всеспівана молитво;
Радуйся, хмаринко Божої ласки;
Радуйся, молитовнику нашого життя;
Радуйся, думко неосяжності;
Радуйся, порятунку від бід і напастей;
Радуйся, святий Романе, солодкоспівцю Божої величі.

Кондак 13
О, святий Романе, молимось до тебе, благаючи, вимоли у Христа Господа прощення наших провин, бо їх, як зернин піску. Вони тяжіють на душі та не дають запанувати Божій Любові у серці. Тому прийми від нас ці щирі молитви, щоб вони були Господеві на славу, а нам на спасіння, бо кличемо до Нього: Алилуя!

* * *

Молитва
О, святий Романе, тобі приносимо благальну пісню. Тому не відкинь прохань наших, бо молитвами твоїми ми зможемо стати гідними учнями Христа, щоб наслідуючи Його ми отримали прощення наших провин, змогли осягнути вершин Царства Божого та мали силу в боротьбі зі злом. 
Нехай твоя присутність у нашому серці завжди нагадує про неосяжну Любов Божу, щоб ми могли славити Його та оспівувати тебе завжди, нині і повсякчас, і на віки віків. 
Амінь
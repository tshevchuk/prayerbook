<b>Акафіст -</b> це довгий піснеспів, який прославляє Пресвяту Богородицю, Ісуса Христа або святих. Акафіст треба молитися стоячи. Найдавнішим акафістом, який було укладено у VІІ столітті, є акафіст до Пресвятої Богородиці. Всі інші акафісти написані за його взірцем.<br>Достеменно не відомо, хто був автором акафісту до Пресвятої Богородиці, але існує думка, що його написав святий Роман Сладкопівець.<br>Акафіст має 25 окремих пісень: 13 коротких - вони називаються кондаки, і 12 довших - вони називаються ікоси. <br>Кондак („коротка пісня") - це молитва, в якій коротко прославляється подія з життя Господа Ісуса Христа, Божої Матері або святого. Кондаки закінчуються приспівом Алилуя.<br>А ікоси - похвальним вигуком Радуйся! Саме так привітав архангел Гавріїл Богородицю, коли прийшов сповістити, що Вона народить Спасителя.<br>Ікос („будова, добудівка", тобто доповнення до змісту кондака) - це ширша молитва, в якій продовжується розкриття події із передуючого йому кондака, після чого йде немовби вінок з великого числа слів прослави того, на чию честь складено Акафіст. У завершальній 13-ій пісні висловлюється безпосереднє прохання людини, яка молиться.<br>Акафіст - дуже гарна молитва, якою можна молитися разом з усіма у церкві, а також удома.
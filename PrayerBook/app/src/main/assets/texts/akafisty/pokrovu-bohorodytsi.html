Кондак 1
Непереможній Владичиці на честь її покрову народ український співає цю подячну пісню. А Ти, що молишся за нас неустанно, охороняй від усякого лиха люд Твій, що кличе: Радуйся, покрове й заступнице, спасителько душ наших!

Ікос 1
Ангельських хорів славою оточена, стоїть цариця перед престолом Господа, з Богословом і Предтечею за грішний світ слізно Христа благаючи, апостоли ж із пророками та архиереями ликуючи, кличуть до Неї:
Радуйся, всеблаженная Богородице, чиста вседіво,
Радуйся, скорботних всесильна заступнице,
Радуйся, світу спасения предивнеє, 
Радуйся, вірних чудесна окрасо, 
Радуйся, пророцтва давнього здійснення,
Радуйся, апостолів славо пресвітлая, 
Радуйся, мучеників непохитная мужносте, 
Радуйся, похвало дівицтва найвища, 
Радуйся, грішного людства покрове, 
Радуйся, глибино благодаті, 
Радуйся, утвердження Церкви Христової, 
Радуйся, Пресвятої Тройці улюбленице, 
Радуйся, покрове й заступнице, спаси-телько душ наших!

Кондак 2
Бачачи у Влахернській церкві, як Ти, о Пречистая, молиш за народ Всевишнього Бога, як покриваєш людей пресвітлим своїм омофором, вражені Андрій з Епіфанієм вдячно закликали: Алилуя!

Ікос 2
Тайною незбагненною вкритий Твій захист, предивна вседіво, бо завжди на поміч Ти людям своїм поспішаєш, вони ж бо взивають до Тебе:
Радуйся, захисте від ворогів видимих і невидимих,
Радуйся, всесильний покрове народу Христового,
Радуйся, ласк Божих подателько, 
Радуйся, пекла погубо, 
Радуйся, раю, Всевишнім насаджений, 
Радуйся, драбино небесная, 
Радуйся, Господня палато, 
Радуйся, всесвітняя радосте, 
Радуйся, спасения нашого брамо, 
Радуйся, вмістилище невмістимого, 
Радуйся, надіє зневірених, 
Радуйся, Мати милосердя, 
Радуйся, покрове й заступнице, спа-сителько душ наших!

Кондак З
Сила Всевишнього осіняє всіх, хто з вірою прибігає під всемогутній Твій покров, Богородице! На Твої молитви уповаючи, співаємо Господеві: Алилуя!

Ікос З
Маючи безмежне милосердя до грішників, Ти, Пресвятая, розумієш усі наші немочі, покриваєш своєю любов'ю всі наші упадки, і ми вдячно співаємо Тобі:
Радуйся, слави вершино, у радість сповитая,
Радуйся, душ людських освято, 
Радуйся, сило молитви могутняя, 
Радуйся, безмежнеє море любові, 
Радуйся, бо Ти породила нам Бога Спасителя,
Радуйся, бо Ти Його молиш за людство, 
Радуйся, бо Ти за весь світ заступаєшся, 
Радуйся, бо Тобою від пекла спасаються,
Радуйся, Ти бо святі свої руки до неба здіймаєш,
Радуйся, Ти бо своїм омофором храниш нас від усякого лиха,
Радуйся, бо Твоїми сльозами гріхи омиваються,
Радуйся, бо через Тебе нам милість дарується,
Радуйся, покрове й заступнице, спасителько душ наших!

Кондак 4
Бурею пристрастей охоплені, тонемо в морі житейському, о Богородице. Ти -наша надія і наш порятунок, тож дяку за Тебе, Пречиста, Творцеві складаємо, співаючи: Алілуя!

Ікос 4
Почута Богом палка молитва наша, бо у Твої святії руки, Мати, її смиренно склали ми. Тобі ж, як справжній Богородиці, співаємо:
Радуйся, тихая пристане в морі житейському,
Радуйся, пристрастей утихомирення, 
Радуйся, відпочинку Царя всесильного, 
Радуйся, оселе дивная Слова Господнього, 
Радуйся, священиків ризо спасенная, 
Радуйся, монахів світлая радосте, 
Радуйся, сило Давидова, 
Радуйся, ясний Христовий світильниче, 
Радуйся, ворогів осоромлення, 
Радуйся, святине Всевишнього, 
Радуйся, щедрот незліченних подателько, 
Радуйся, наш порятунку і захисте, 
Радуйся, покрове й заступнице, спаси-телько душ наших!

Кондак 5
Богородице Діво пресвятая, Твоїм покровом вінчається днесь Церква Христова і з та'їнственною радістю кличе до Господа: Алилуя!

Ікос 5
Коли бачимо, Владичице, дивнее сповнення пророцтва Ісаї, що гора дому Господнього на вершині гір поставиться, то, подивляючи множество храмів із назвами Твоїх празників, що вершини й узгір'я прикрасили, кличемо до Тебе:
Радуйся, саде живоносний, з неплідного кореня зрощений,
Радуйся, Діво, до храму Господнього введена,
Радуйся, лоно воплочення Божого, 
Радуйся, Мати пречистая Бога Предвічного,
Радуйся, престоле херувимський, що носить Всесильного,
Радуйся, скарбе священний Божої слави, 
Радуйся, чудо чудес благодатное, 
Радуйся, сяйво краси невимовної, 
Радуйся, вершино створіння Господнього, 
Радуйся, свічадо недоступного світла, 
Радуйся, до Тебе словами архангела кличемо,
Радуйся, у Тебе спасения благаємо, 
Радуйся, покрове й заступнице, спаси-телько душ наших!

Кондак 6
Здійснилося пророцтво Твоє, о Пресвятая, всі роди всякчасно повсюди Тебе прославляють. Ми ж, грішні, премудрості Божій дивуючись, співаємо: Алилуя!

Ікос 6
Освітило Вкраїну ясне світло Христової правди, й ось уже, з ласки Господньої, більше як тисячу років, народ наш із вірою до Богородиці кличе:
Радуйся, наша заступнице і покровителько,
Радуйся, Мати святая землі Української, 
Радуйся, певна над ворогами побідо, 
Радуйся, в скорботах єдине прибіжище, 
Радуйся, наших князів нездоланная сило, 
Радуйся, молитовно до Тебе взива Україна,
Радуйся, Твоє бо ім'я у піснях прославляється,
Радуйся, ми з Твоїм образом зло переможемо,
Радуйся, Запорозької Січі Покрово, 
Радуйся, лицарів мужніх опіко, 
Радуйся, опоро повстанців геройських,
Радуйся, уповання народу знедоленого, 
Радуйся, покрове й заступнице, спасителько душ наших!

Кондак 7
Маючи явити безодню Своєї Любові, Христос із хреста дарував нам Тебе, о Пречиста. Матір отримали люди, гріхами прибиті, і вдячно закликали, Спасе, Тобі: Алилуя!

Ікос 7
Новий дивний твір нам явив Ти, Ісусе, у чуді Покрови - пресвітлий її омофор був ясніший від сонця, сяйво його засіяло і в нашому краї, і ми заспівали:
Радуйся, світлий покрове Пречистої Матері,
Радуйся, землі і неба освячення, 
Радуйся, з Тобою поборемо ворога, 
Радуйся, з Тобою спасения осягнемо, 
Радуйся, бо на руках Ти носила Предвічного,
Радуйся, бо Ти обіймала Безмежного, 
Радуйся, бо з Тебе засяяло світло у темряві,
Радуйся, бо Ти сповнена вогнем любові, 
Радуйся, бо руки Твої пресвятії до неба піднесені,
Радуйся, бо омофор Ти простерла, як хмару,
Радуйся, бо сльози Ти наші осушуєш, 
Радуйся, бо в радість Тобою вдягаємось, 
Радуйся, покрове й заступнице, спасителько душ наших!

Кондак 8
Побачив дивний сон чернець Арсеній з Унева, немовби в час тривоги людей, що в церкві моляться, Пречиста, на повітрі стоячи, плащем Своїм покрила, ще й мовила: «Не бійтесь, дітки!» І чернець, прокинувшись, захоплено закликав: Алилуя!

Ікос 8
Увесь був на землі, а начеб на небо піднявся був Ісая - чернець рогатинський, бо ж бачив він перед сном: на хмарі приснодіва з плачем за люд молилася, і сам архангел Гавриїл пречисті сльози збирав у чашу, а Христос Владика сидів у славі, і рознісся голос: «Почута ось Твоя молитва!» Тут Ісая встав і заспівав словами:
Радуйся, о всецарице пресвітлая, 
Радуйся, наше примирення з Господом, 
Радуйся, бо молитва Твоя відчиняє нам небо,
Радуйся, бо Тобою з кайданів звільняємось,
Радуйся, преподобних утіхо, 
Радуйся, віри осново всесильная, 
Радуйся, ясная зірко надії, 
Радуйся, любові скарбнице бездонна, 
Радуйся, кивоте премудрості, 
Радуйся, перло предивная, 
Радуйся, скарбе безцінний, 
Радуйся, знедолених кріпосте, 
Радуйся, покрове й заступнице -спасителько душ наших!

Кондак 9
Усі ангельські сили оспівують Тебе, Непорочная Мати. Тебе прославляють усі патріархи й архиєреї, апостоли служать Тобі, о Владичице світу, ми ж за Тебе співаєм Христу: Алилуя!

Ікос 9
Бачимо, що промовці велемовні, як риби, німіють, захоплені величчю Твого, Богомати, покрову, а нам, недостоиним, Дух Правди уста відкриває, тож ми кличемо до Тебе:
Радуйся, славо всесвітняя, із людей вибрана,
Радуйся, вірних окрасо, що Бога явила нам,
Радуйся, небо, ангельськими співами сповнене,
Радуйся, святеє святих Слова Божого,
Радуйся, бо Ти розвалила стіну ворожнечі,
Радуйся, бо Ти Божий мир встановила,
Радуйся, бо небо й земля у Тобі поєдналися,
Радуйся, бо Тобою до царства небесного ввійдемо,
Радуйся, Ти бо втішаєш усіх, що зневірилися,
Радуйся, Ти бо рятуєш усіх, що спіткнулися,
Радуйся, Ти бо з упадків тяжких піднімаєш нас,
Радуйся, Ти бо недуги всі зцілюєш, 
Радуйся, покрове й заступнице, спаси-телько душ наших!

Кондак 10
Світ спасти бажаючи, прийшов Творець Тобою, присноблаженна, на грішну землю - і засіяло сонце правди, і тінь закону щезла від світла благодаті, і вдячнії люди закликали: Алилуя!

Ікос 10
Ти - захист надійний для нас, Богородице Діво, бо зволив Господь сил із Тебе людиною стати, Тебе об'явив Він як Матір життя і навчив нас взивати до Тебе:
Радуйся, руно, дощем благодаті орошене,
Радуйся, купино неопалимая,
Радуйся, жезле Арона розквітлий,
Радуйся, посудино, манною небесною сповнена,
Радуйся, бо Ти своїм послухом нашу гординю розбила,
Радуйся, Ти бо покорою храм для Спасителя вимостила,
Радуйся, бо Слово Боже до серця Ти радо прийняла,
Радуйся, бо Ти зберегла Слово Боже й у тіло Його зодягнула,
Радуйся, Тобою бо сила Господня явилася,
Радуйся, Тобою бо вбогі до царства дісталися,
Радуйся, Тобою бо смиренних високо піднесено,
Радуйся, Тобою бо знищено хитрість лукавого,
Радуйся, покрове й заступнице, спаси-телько душ наших!

Кондак 11
Пісня найкраща не оспіває сили Твого всемогутнього покрову, благодатная, і хоч по всій вселенній лунають у Твою честь молитви, пісні та гімни, не в змозі вони гідно передати Твоєї предивної величі! Тож ми всю вдячність Богові, усю любов і захват вкладаємо у слово: Алилуя!

Ікос 11
Світлопромінним світильником стала Богородиця для нашого краю, в усі часи виявляє свою Материнську опіку, по всій Україні ікони її чудотворнії люд наш до єдності кличуть. І ми, православно її прославляючи, кажемо:
Радуйся, всепітая Мати Спасителя нашого,
Радуйся, благодатная Мати Христової Церкви,
Радуйся, Мати єдиная всіх народів, 
Радуйся, Ти бо єдиного Бога для всіх породила,
Радуйся, в Україні повсюди прославлена, 
Радуйся в Києві-граді, у Львові і Галичі, 
Радуйся у Зарваниці, Одесі й Чернігові, 
Радуйся в Уневі, Самборі і в Кристинополі,
Радуйся, Почаєва славо предивная, 
Радуйся, Гошева сило нечувана, 
Радуйся, покрово Іржавця і Крехова, 
Радуйся, чудо Жидачева й Грушева, 
Радуйся, покрове й заступнице, спаси-телько душ наших!

Кондак 12
Благодать дарував нам Тобою, всене-порочная, Син і Творець Твій - чудом, як Лазар, піднялась з руїн наша Церква, миром сіяє нам воля, державу будуєм, разом з Тобою співаєм Христу: Алилуя!

Ікос 12
Оспівуючи покров Твій, Тебе прославляєм, о Богородице Діво, і просим смиренно: спаси нас від бід, від гріхів хорони, моли Бога за край наш, державу, щоб всі ми співали Тобі:
Радуйся, провіднице, покрове й спасения душ наших,
Радуйся, бо Ти неустанно за світ молиш Бога,
Радуйся, всехвальна, і просвіти наше серце осліплеє,
Радуйся, Всечесная, і з гріхів наші душі очисти,
Радуйся, бо у Тобі ми єдність здобудемо,
Радуйся, бо у Тобі любов'ю збратаємось,
Радуйся, бо Ти нам Христову науку прояснюєш,
Радуйся, бо Ти вчиш нас прощати й молитися,
Радуйся, охороно і захисте Церкви єдиної,
Радуйся, непохитна опоро держави могутньої,
Радуйся, покровителько війська хороброго,
Радуйся, брамо небесная царства Христового,
Радуйся, покрове й заступнице, спаси-телько душ наших!

Кондак 13
О всехвальна Мати, Ти покриваєш нас святим своїм покровом, прийми ж нинішнє моління наше, заступи нас і помилуй! Спаси край наш і людей, що славлять Бога, співаючи: Алилуя!

* * * 

Молитва
Заступнице нашого краю, Пресвятая Богородице, радуйся, Ти бо своїм благоволінням вінчала Батьківщину нашу від давніх літ і посилаєш їй свою благодать! Не відійми від нас, Владичице, і нині милості Твоєї, поглянь на потреби наші і поможи своїм заступництвом. Пресвятая Богородице, покрове нашої землі, спаси нас!

Як не дивуватися богомужному народженню від Тебе, пречесная? Не пізнавши бо мужа, всенепорочная, без отця породила Ти Сина плоттю, пред віками від Отця рожденного без матері, Який не зазнав аніякої зміни, ні змішання, ані розділення, а всеціло обох природ зберіг Він властивості. Тому, Мати Діво Владичице, моли Його, щоби спаслися душі тих, що православно Богородицею Тебе ісповідують.

* * *

Догматик, глас З
Тоді вийшов Яків із Версавії і пішов у Харан. Дійшов він на місце й заночував там, бо зайшло сонце. Він узяв камінь з-поміж каміння, яке було на місці, поклав собі під голову та й ліг (спати) на цьому місці. І сниться йому, що ось драбина спирається об землю, а вершком сягає неба, й оце ангели ступають по ній вгору і сходять наниз. А над нею стояв Господь і мовив: «Я - Господь, Бог Авраама, твого батька, і Бог Ісаака. Землю, що на ній ти лежиш, Я дам тобі й твоєму потомству. Твоє ж потомство буде численне, як земний порох. Ти поширишся на захід і на схід, на північ і на південь. Усі народи землі будуть благословенні через тебе і твоє потомство. Оце Я з тобою, і берегтиму тебе скрізь, куди підеш, і поверну тебе назад у цю землю, бо не покину тебе, поки не виконаю того, що Я тобі обіцяв». Коли ж Яків прокинувся зо сну свого, то промовив: «Направду, Господь є на цьому місці, а я не знав». І злякався він І каже: «Яке страшне це місце! Це ніщо інше, як дім Божий, і це ворота небесні!» Бут. 28, 10-17

* * *

Молитва
До Тебе, Пречистої Божої Матері, я, окаянний, припадаючи, молюся: знаєш Ти, царице, як я безнастанно согрішаю і прогні-вляю Сина Твого і Бога мого, і, хоча багато разів каюся, брехливим перед Богом виявляюся, і знову каюся із трепетом - невже Господь поразить мене? - і по часі знову те ж саме творю... Відаючи це, Владичице моя, Госпоже Богородице, молю: помилуй, укріпи мене і благо творити подай мені. Знаєш бо, Владичице моя, Богородице, що повністю ненавиджу злії мої діла і всім серцем люблю закон Бога мого, та не відаю, Госпоже Пречистая, звідкіля те, що ненавиджу, роблю, а благо, яке люблю, - переступаю. Не допускай, Пречистая, щоб воля моя вершилася, бо- не вгодна вона. Але хай буде воля Сина Твого і Бога мого, нехай спасе мене і напоумить, і подасть благодать Святого Духа, щоб я відтепер перестав лихе творити і решту часу прожив у повелінні Сина Твого - Йому бо подобає всяка слава, честь і держава з Безначальним Його Отцем і Пресвятим, і Благим, і Животворящим Його Духом, нині, і повсякчас, і на віки віків. 
Амінь

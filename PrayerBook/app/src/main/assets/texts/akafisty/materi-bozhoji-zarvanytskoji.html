Кондак 1
Непереможній Владарці у славній Зарваниці співаємо оцю подячну і благальну пісню. А Ти, що маєш несказанну силу молитви найчистішої, спаси нас, бо кличемо:
Радуйся, Пречистая наша заступнице!

Ікос 1
Ангелами оточена, з'явилася Пречистая Мати ченцеві побожному, що чудом з татарських рук вирятувавсь, як Київ святий зруйнували. Благав він про захист вседіву, і в сні Пресвятая йому омофор подала. І зарвав він рукою край ризи, і спасся; прокинувшись, знайшов він ікону предивну Владичиці світу. Віщеє це місце нарік Зарваницею, там поселився, молитву творив, славив Бога, і всіх нас навчив до Богородиці кликати:
Радуйся, Богородице Діво Пречистая, 
Радуйся, Божого люду святая заступнице,
Радуйся, царице землі Української, 
Радуйся, непереможная наша 
Владичице, Радуйся, Мати предвічної радості, 
Радуйся, людства надіє всепітая, 
Радуйся,  міст  і  сіл  християнських хранителько,
Радуйся, над ворогами перемого пресвітлая,
Радуйся, Маріє всеблагословенная, 
Радуйся, спасения вселенної, 
Радуйся, джерело благодаті Господньої, 
Радуйся і моли за нас Бога Спасителя, 
Радуйся, Пречистая наша заступнице!

Кондак 2
Бачачи безліч предивних ізцілень, дарованих Господом людям, які в Зарваниці перед Твоєю іконою, о всесвятая, молилися, з усіх усюд богомольці спішать Тобі в ній поклонитися, співаючи Господеві: Алилуя!

Ікос 2
Тайну незбагненну зневажив був Галицький князь беззаконний, розігнавши побожних прочан, що ішли в Зарваницю молитися. Занедужав він тяжко, покаявся, Діві Пречистій вклонився, і перед іконою здоров'я вернулось йому, і він вдячно закликав:
Радуйся, всемогутня царице небесная, 
Радуйся, людських немочей зцілення, 
Радуйся, перемого гордині пекельної, 
Радуйся, утвердження смирення блаженного,
Радуйся, всесильний покрове понижених, 
Радуйся, захисте всіх беззахисних, 
Радуйся, похвало усіх праведників, 
Радуйся, осоромлення грішників, 
Радуйся, всіх владик земних Владичице, 
Радуйся, Госпоже преєдина вселенної, 
Радуйся, Мати Царя всіх і Господа, 
Радуйся,  подателько превеликої милості,
Радуйся, Пречистая наша заступнице!

Кондак З
Силою Всевишнього благословенна Зарваницька ікона Твоя, Богомати Пречистая, тож вислуховує Бог милосердний усі молитви, які творить народ перед нею із вірою, співаючи Йому: Алилуя!

Ікос З
Маючи захист надійний в Тобі, Богородице Діво, до Зарваниці збирається люд християнський, згадує, як із каплиці Ти кулі турецькі звертала, як бусурмани із жахом втікали, як мерли негідні, і кличе до Тебе: 
Радуйся, всехвальная наша заступнице, 
Радуйся, вірних спасения предивнеє, 
Радуйся, християнського люду стіно непохитная,
Радуйся, обороно православних всесильная,
Радуйся, Богом Всевишнім возлюблена, 
Радуйся, богодостойная Діво священная, 
Радуйся,  від ворогів видимих і невидимих визволення,
Радуйся, гріхів стародавніх відпущення, 
Радуйся, світу очищення, 
Радуйся, джерело води життєдайної, 
Радуйся, премилосердна Владичице, 
Радуйся, знищення смерті прелютої, 
Радуйся, Пречистая наша заступнице!

Кондак 4
Бурею пристрастей охоплені, до Господа звертатись не сміємо, грішнії, тож до ікони Твоєї, о Богомати, усі прибігаємо, щоб через Тебе, Пречиста, співати Творцю: Алилуя!

Ікос 4
Почувши про знак пречудесний, що Ти подала, найсвятішая Мати, Рисану Стефанові у Зарваниці, коли він знайшов між колоссям у полі ікону святую Розп'яття -підтвердження, що вік свій прожив у законі Господнім. Дивуючись, Богові дяку складаєм за Тебе, Пречиста, і разом із праведником Стефаном до Тебе кличемо: 
Радуйся, всечесная Діво Владичице, 
Радуйся, сяйво чеснот пребожественних, 
Радуйся, праведників побожних увінчання,
Радуйся, нагородо усіх чистих серцем, 
Радуйся, ознако Господньої милості, 
Радуйся, світоносний престоле Всевишнього,
Радуйся,  одушевлений храме  Всесильного,
Радуйся, людей похвало преєдиная, 
Радуйся, зірнице преясная, Радуйся, душ наших просвітлення,
Радуйся, пекла сокрушения,
Радуйся, брамо небесная,
Радуйся, Пречистая наша заступнице!

Кондак 5
Богопровідною зіркою сяє для нас Зарваницька ікона Твоя, о всепіта Владичице, бо твердо Господнього шляху тримаються всі, хто перед нею із вірою кличе Всевишньому: Алилуя!

Ікос 5
Коли бачимо, як предивно Ти опікуєшся всіма, хто із вірою прибігає перед Зарва-ницький Твій образ, ГІречистая, славимо Божу премудрість і Його милосердя без-межнеє, а Тобі, Богородице, кличемо: 
Радуйся, Богородице Діво всехвальная, 
Радуйся, Пресвята Одигітріє, 
Радуйся, бо до неба дорогу Ти вказуєш, 
Радуйся, бо Ти не даєш заблудитися, 
Радуйся, одушевленная ліствице, 
Радуйся, херувимський престоле, 
Радуйся, бо Тобі серця мрії ми носимо, 
Радуйся, бо до Тебе в скорботах ми кличемо,
Радуйся, сліз удовиних осушення, 
Радуйся, утіхо сиріт і покинутих, 
Радуйся, веселко новозавітняя, 
Радуйся, до Бога ясная стежечко, 
Радуйся, Пречистая наша заступнице!

Кондак 6
Здійснення всіх пророцтв у Тобі відбулося, Пречистая. Через Тебе Бог Слово на землю зійшов, серед нас поселився і навчив нас у Дусі та істині співати: Алилуя!

Ікос 6
Освітило людей світло істини - Господь Вседержитель, Твій Син, о всепіта, прийшов до Своїх, щоб спасти всіх, і навчив нас до Тебе взивати:
Радуйся, Діво Маріє всехвальная, 
Радуйся, чудо чудес незбагненнеє, 
Радуйся, в недолі надіє єдиная, 
Радуйся, грішних людей упованіє, 
Радуйся, солодом радості сповнена, 
Радуйся, бо Тобою Дитя нам дароване, 
Радуйся, істинна Богородителько, 
Радуйся, гріха ненависного знищення,
Радуйся, поміж святих найсвятішая, 
Радуйся, молитвеннице за люд грішний всесильная,
Радуйся, землею і небом звеличена, 
Радуйся, ангелами і людьми оспівана, 
Радуйся, Пречистая наша заступнице!

Кондак 7
Маючи до грішних людей милосердя безмежне, дарував нам Творець чудотворну ікону Твою, Богородице, і вислуховує молитви усіх, хто із вірою перед нею кличе Йому: Алилуя!

Ікос 7
Новий дивний твір показав нам Господь, всеблагая, коли чудодійною силою Він наділив Зарваницький Твій образ. Тож усі, хто зцілився ним, Богові славу співають, а Тобі, благодатная, кличуть:
Радуйся, чудо, з усіх чудес найдивнішеє,
Радуйся, просторе вмістилище Бога безмежного,
Радуйся, золотий посуде, манною сповнений,
Радуйся, людей обороно непереможная,
Радуйся, джерело зцілень душепожиточне,
Радуйся, пекельної муки уникнення, 
Радуйся, подателько каяття щирого, 
Радуйся, провини великої прощення, 
Радуйся, визволення від сітей ворога злоначального,
Радуйся, просвітлення всіх заблуканих в темряві,
Радуйся, Божественна осново тілесної шати Спасителя,
Радуйся, людської природи обоження, 
Радуйся, Пречистая наша заступнице!

Кондак 8
Побачивши, що благодать Бог дарує усім, хто на прощу до Зарваниці приходить, паломників безліч спішить до ікони святої, співаючи Господеві: Алилуя!

Ікос 8
Усі були на землі, та неначе на небо вознеслись молодята, коли в Зарваниці, перед ясним Твоїм образом, о всесвятая, благословення у Тебе просили на спільну житейську дорогу. І, тут заручившись, іконами Твоїми вони обмінялися і заспівали: 
Радуйся, всесвятая Владичице, 
Радуйся,  покровителько подружжя чесного,
Радуйся, благословення родини побожної, 
Радуйся, радосте церкви домашньої, 
Радуйся, допомого в родинних потребах і клопотах,
Радуйся, навчителько любові жертовної, 
Радуйся, Мати свята князя миру і спокою,
Радуйся, Родителько предвічної мудрості, 
Радуйся, бо чудо в Кані на твоє прохання здійснене,
Радуйся, бо навчаєш Ти Господа слухати, 
Радуйся, бо вчиш Ти робити усе, що лиш скаже Господь,
Радуйся, під покровом Твоїм ми життя у Христі проживемо,
Радуйся, Пречистая наша заступнице!

Кондак 9
Усі ангельські сили співають Тобі величальну пісню, о Мати Пречистая, і ми, Твій покров повсякчас відчуваючи, вдячно співаєм Творцю: Алилуя!

Ікос 9
Бачимо, що промовці велемовні, як риби, німіють, бо збагнути не можуть предивної сили Твоїх чудотворних ікон, Богомати. Ми ж, із вірою та упованням до них прибігаючи, кличемо:
Радуйся, предстателько наша всесильная, 
Радуйся, неустанна за людство молільнице,
Радуйся, звабливих стріл ворожих відвернення,
Радуйся, зцілення всіх, хто до Тебе побожно звертається,
Радуйся, страшна таємнице Божественна,
Радуйся, чудо преславнеє, 
Радуйся, від пекла лютого визволення, 
Радуйся, спасенне пристанище грішних людей,
Радуйся, праматері Єви оновлення, 
Радуйся, скарбе великий вселенної, 
Радуйся, скверни і мерзоти світу очищення,
Радуйся, знищення прокляття давнього, 
Радуйся, Пречистая наша заступнице!

Кондак 10
Світ спасти бажаючи, наділив чудодійною силою Зарваницьку ікону Твою, приснодіво, Всевишній, щоб у лик Твій пренепорочний побожно вдивляючись, вчилися люди співати Йому: Алилуя!

Ікос 10
Захист наш і  рятунок ікона Твоя, всеблаженная Мати, тож несем перед неї всі наші жалі і прохання, кличучи: 
Радуйся, брамо Божая, Радуйся і визволи нас від брами пекельної,
Радуйся, провіднице заблуканих, 
Радуйся і вкажи нам путь покаянную, 
Радуйся, сходе сонця духовного, 
Радуйся і возсіяй нам спасеніє, 
Радуйся, паросте від кореня Єсеєвого, 
Радуйся і допоможи злії пристрасті викорінити,
Радуйся, Мати всещедрості, 
Радуйся і випроси нам гріхів прощення, 
Радуйся, смерті умертвлення, 
Радуйся, і веди нас до вічності, 
Радуйся, Пречистая наша заступнице!

Кондак 11
Пісня найкраща не виявить тих почуттів, благодатная Діво, що охоплюють нас, коли ми перед образом дивним у Зарваниці смиренно співаєм Христу: Алилуя!

Ікос 11
Світлопромінним світильником сяє Твій лик пречудовий на Зарваницькій іконі, о Мати всехвальна. Тобі пісню серця несемо, Тебе прославляєм і кличемо: 
Радуйся, квітко найкраща вселенної, 
Радуйся, царська лілеє між тернами, 
Радуйся, єдина всенепорочная Діво, 
Радуйся, Мати любові безмежної, 
Радуйся, бо породила Ти нам життя вічнеє, 
Радуйся,  бо світло преясне Тобою явилося,
Радуйся, Мати правдивої радості, 
Радуйся,  бо смуток гріховний прогнала Ти,
Радуйся, необмежене із Богом з'єднання, 
Радуйся, Адама до раю повернення, 
Радуйся, просвітлення темряви смертної, 
Радуйся, торжество віри правдивої, 
Радуйся, Пречистая наша заступнице!

Кондак 12
Благодать Божа ллється прещедро на всіх, хто з любов'ю і вірою шану віддать поспішає Тобі, Богородице, в Зарваницькому образі ясному, співаючи вдячно Господеві: Алилуя!

Ікос 12
Оспівуючи численні чуда, що явив нам Творець через Зарваницьку ікону Твою, всесвятая, дивуємось Божій премудрості і милосердю безмежному. Тобі ж, всеблаженная, кличемо:
Радуйся, Пресвята Діво і Богородице, 
Радуйся, джерело чудес несказанних, 
Радуйся, доме святий невимовної Божої слави,
Радуйся, світлосяйний престоле Всевишнього,
Радуйся, в скорботах утіхо єдиная, 
Радуйся, радосте понад усі радості, 
Радуйся, запоруко блаженства вічного, 
Радуйся, всіх страждальців прибіжище, 
Радуйся, до Тебе з вірою кличемо, 
Радуйся, до Тебе очі звертаємо, 
Радуйся, у Тебе захисту просимо,
Радуйся і спаси нас, благаємо, 
Радуйся, Пречистая наша заступнице!

Кондак 13
О всехвальна Мати, прославлена у чудотворній іконі в Зарваниці, прийми нинішнє моління наше, порятуй нас від усякої напасті, і моли, Пречиста, про спасения всіх, хто з вірою співає: Алилуя!

* * *

Молитва
До кого закличу, Владичице? До кого удамся у горю моїм, як не до Тебе, царице небесная? Хто плач мій і стогін мій прийме, як не Ти, пренепорочная, надіє християн і прибіжище нам, грішним? Хто, окрім Тебе, в напастях захистить? Почуй же стогін мій і приклони вухо Твоє до мене, Владичице, Мати Бога мого, не погорди мною, потребую бо Твоєї помочі, не відкинь же мене, грішного. Врозуми, напоум і навчи мене, царице небесная, не відступи від мене, раба Твого, Владичице, але будь мені Матір'ю і Заступницею! Нехай же предивнеє Твоє заступництво ізбавить мене від усякої біди і напасті, від усіх ворогів, видимих і невидимих. О пренепорочная і преславная Богородице Маріє, до Тебе з упованням звертаюся і кличу: радуйся, благодатная, радуйся, обрадованная, радуйся, преблагословенная, Господь з Тобою!

У морі Червоному образ Невісти нене-вісної колись був показаний. Там Мой-сей, розділитель води, тут - Гавриїл, служитель чудес, тоді глибину пройшов по сухому Ізраїль, нині ж Христа породила безсімейно Діва. Море після переходу Ізраїля зосталося непрохідне, Непорочная після Різдва Еммануїла зосталась нетлінна. Вічний і Предвічний Боже, що як чоловік з'явився, помилуй нас.
Догматик, глас 5

Я покладу ворожнечу між тобою і жінкою і між твоїм потомством та її потомством. Воно розчавить тобі голову, а ти будеш намагатися ввіп'ястися йому в п'яту.
Бут. З, 15

* * *

Молитва
Достойно є воістину величати блаженною Тебе, Богородицю, присноблаженную і пренепорочную і Матір Бога нашого. Чеснішу від херувимів і незрівнянно славні-шу від серафимів, що без зотління Бога Слово породила, сущую Богородицю Тебе величаємо.
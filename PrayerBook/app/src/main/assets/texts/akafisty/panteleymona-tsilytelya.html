Кондак 1 
Вибраний страстотерпче Христів і лікарю благодатний, що задарма подавав недужим зцілення, піснями за це прославляємо тебе, заступника нашого. Маючи сміливість перед Господом, від усяких бід і хвороб визволяй нас, що з любов'ю взиваємо до тебе:
Радуйся, великомученику і цілителю Пантелеймоне. 

Ікос 1 
Як ангела земного і небесну людину знаємо тебе, славний Пантелеймоне, ти, ангельською непорочністю і мучеництвом прикрашений, переселився із землі на небо, де, з ангелами і всіма святими стоячи перед Престолом Господа слави, молися за нас, земних, що вшановуємо тебе моліннями такими:
Радуйся, світлосте благочестя;
Радуйся, преславний світильнику Церкви.
Радуйся, мучеників пречесних окрасо;
Радуйся, вірних у непохитному терпінні утвердження.
Радуйся, юності особлива похвало;
Радуйся, воїне Христів, у мужності нездоланний.
Радуйся, бо виріс ти в світі й над світом піднісся;
Радуйся, ангеле у плоті, що перевершив смертних.
Радуйся, небожителю всеблаженний;
Радуйся, Божественного розуму вмістилище.
Радуйся, бо тобою віра піднеслася;
Радуйся, бо тобою оману ворожу знищено.
Радуйся, великомученику і цілителю Пантелеймоне. 

Кондак 2 
Владика, бачачи тебе сосудом обраним, полюбив душі твоєї доброту, бо ти земною всякою славою і насолодою знехтував, а вінцем мученицьким бажав бути прикрашеним, пройнятий Божественною любов'ю, натхненно співав: алилуя.   

Ікос 2 
Розум богонатхненний маючи, о мужній воїне Пантелеймоне, здивував ти царя Максиміана мужністю душі твоєї і словами, якими сміливо проповідував Христа. Хвалячи таку сміливість твою, взиваємо тобі:
Радуйся, бо погрози Максиміана ти знехтував;
Радуйся, бо порадам нечестивців ти не підкорився.
Радуйся, насадження істинного Богошанування;
Радуйся, викорінення демонського служіння.
Радуйся, бо оману мучителів ти викривав;
Радуйся, ідольської омани переможцю.
Радуйся, бо ти розігнав нечестивих зібрання;
Радуйся, бо перемінив ти тлінне на небесне.
Радуйся, співрозмовнику безтілесних ангелів;
Радуйся, бо радієш ти разом з сонмом багатостраждальних святих.
Радуйся, бо тобою сатана посоромився;
Радуйся, бо тобою Христос прославився.
Радуйся, великомученику і цілителю Пантелеймоне. 

Кондак 3 
Силою Вишнього, дарованою тобі, і великим терпінням твоїм знесилив ти мучителів зухвалість, мужній переможцю; вогню, звірів, колеса ти не побоявся, і мечем тебе було усічено, тому вінець перемоги прийняв ти від Христа Бога, взиваючи Йому: алилуя.   

Ікос 3 
Обитель твоя, маючи твою чесну голову як безцінний скарб, богомудрий страстотерпче, радістю переповнюється і любов'ю оспівує дану тобі від Бога благодать зцілення, вдячно взиває:
Радуйся, Нікомидії світильнику пресвітлий;
Радуйся, обителі, що шанує тебе, невсипущий охоронителю.
Радуйся, бо завдяки тобі охололо безбожництво;
Радуйся, тобою бо зросло богопізнання.
Радуйся, світла страстотерпців славо;
Радуйся, радісне православних слухання.
Радуйся, зцілень благодатне джерело;
Радуйся, дарувань великих вмістилище.
Радуйся, благодатне миро, що духмянить душі;
Радуйся, бо допомагаєш ти тим, хто закликає тебе.
Радуйся, бо сліпим зір ти даруєш;
Радуйся, бо кривим подаєш ти зцілення.
Радуйся, великомученику і цілителю Пантелеймоне. 

Кондак 4 
Бурею помислів багатобожжя одержимий, нечестивий цар був пригнічений, дізнавшись від лікарів, що заздрили тобі, як всяку невиліковну хворобу зціляєш ти іменем Христа. Ми ж, з веселістю прославляючи дивного в тобі Бога, співаємо Йому: алилуя.   

Ікос 4 
Чули нікомидійські люди про велике співстраждання твоє знеможеним і про безоплатне лікування від усяких хвороб, прямували всі до тебе, з вірою у лікувальну благодать, тобі даровану, приймали скоре зцілення від усяких хвороб, прославляли Бога і тебе величали, всемилостивого цілителя свого, взиваючи тобі:
Радуйся, помазаний миром благодаті;
Радуйся, храме Бога освячений.
Радуйся, велика благочестивих славо;
Радуйся, тверда для скорботних стіно.
Радуйся, бо мудрих ти перевищуєш розумом;
Радуйся, бо вірних ти освітлюєш думки.
Радуйся, Божественних дарів приємнику і різноманітних милостей Господніх для нас джерело;
Радуйся, скорий помічнику стражденним.
Радуйся, засмучених пристановище;
Радуйся, заблудлих наставнику.
Радуйся, бо хворих ти задарма лікуєш;
Радуйся, бо зцілення численні ти виточуєш.
Радуйся, великомученику і цілителю Пантелеймоне. 

Кондак 5 
Чудо преславне сотворив тобою Господь, коли через служителя свого Єрмолая покликав тебе в чудний Свій світ. Від укусу великої єхидни померло дитя мале, а по молитві твоїй до Христа ожило і стало здоровим. Пізнавши так Життєдавця всіх, істинного Бога, з твердою вірою воззвав ти Йому: алилуя.   

Ікос 5 
Побачив світ сліпий, до якого з призиванням імені Христового доторкнувся ти, славний. Єрмолаєм пресвітером просвічений, відкинув батьківське багатобожжя, прийняв материнське благочестя, яким і батька просвітив. Ради цього тобі, славному угоднику Божому і лікарю чудотворному, взиваємо:
Радуйся, бо до Бога ти велику любов маєш;
Радуйся, вогню Божественної любові, що вічно горить.
Радуйся, діяльний послушнику священних повчань Єрмолая;
Радуйся, бо слідував ти порадам матері твоєї Єввули.
Радуйся, бо все роздав ти, щоб Христа знайти;
Радуйся, бо любов до світу любов'ю Божественною ти переміг.
Радуйся, бо замість насолод світу цього ти за Христа люті страждання перетерпів;
Радуйся, бо ти став спільником страждань Христових.
Радуйся, переможцю над усіма стражданнями;
Радуйся, прикрашений благодатним безстрастям.
Радуйся, бо даруєш ти радість усім, хто до тебе звертається;
Радуйся, бо задарма зціляєш ти всіх благодаттю Христовою.
Радуйся, великомученику і цілителю Пантелеймоне. 

Кондак 6 
Проповідником істини явився просвіщений тобою тілесно і духовно сліпець: він, подібно до євангельського сліпця, сміливо перед усіма сповідував Світло істинне Христа, що просвіщає всяку людину, нечестивого царя і богів язичницьких докорив і через усічення мечем зійшов до немеркнучого світла на небеса, співати Богові: алилуя.   

Ікос 6 
Зі світлим лицем став ти перед судилищем царським і сміливо взивав, преблаженний, перед усіма: цілющою силою моєю і славою є Христос істинний Бог, Владика всіх, що мертвих воскрешає і всяку хворобу відганяє. За таке сповідання ублажаємо тебе, взиваючи:
Радуйся, бо ти є вустами громогласними божества Христового;
Радуйся, бо уста твої медоточиві сповіщають Його домобудівництво.
Радуйся, красномовцю найвищого богослов'я;
Радуйся, мудрий сіячу благочестя.
Радуйся, милозвучна віри сопілко;
Радуйся, славний проповіднику православ'я.
Радуйся, бо ще до смерті ти являв дивні дійства;
Радуйся, бо після смерті ти звершуєш чудеса.
Радуйся, бо ти споглядаєш славу Христову;
Радуйся, бо ти слухаєш тих, хто молиться до тебе.
Радуйся, подателю милості твоєї тим, хто її просить;
Радуйся, ходатаю благ тим, хто шанує пам'ять твою.
Радуйся, великомученику і цілителю Пантелеймоне. 

Кондак 7 
Миро вилилося на душу твою, богомудрий цілителю, від Утішителя Духа; тому після смерті чесне тіло твоє, духмяністю своєю сморідність пристрастей відганяючи, зцілення подає тим, хто з вірою до Бога взиває: алилуя.   

Ікос 7 
Коли побачили шанувальники ідолів багаторічного розслабленого, який по молитві твоїй піднявся і ходив, то багато з них увірували у Христа; жерці ж бісівські, поглинуті заздрістю, підмовили царя на лютість. Тобі ж, безжалісно за Христа струганому, обпалюваному, зі зворушеністю взиваємо:
Радуйся, бо насолоди земні ти знехтував;
Радуйся, бо над благами земними ти піднісся.
Радуйся, бо всяку красу світу цього ти за ніщо вважав;
Радуйся, бо славу швидкоминучу ти з себе струсив.
Радуйся, бо невловимим ти був для Веліара;
Радуйся, бо ти переміг підступи мучителів.
Радуйся, бо ти не пощадив життя свого;
Радуйся, бо ти став ворогом гріховної плоті.
Радуйся, бо багатобожжя широту ти стіснив;
Радуйся, бо Божественною силою ти ідолів подолав.
Радуйся, гостра стріло, що раниш ворогів;
Радуйся, заступнику, що заступаєшся за вірних.
Радуйся, великомученику і цілителю Пантелеймоне. 

Кондак 8 
Дивно являвся тобі Господь, підбадьорюючи і підтримуючи в муках за ім'я Його, бо в образі пресвітера Єрмолая кипляче олово, в яке ти був укинутий, охолодив і в морі від'єднав великий камінь від шиї твоєї та вивів неушкодженим на землю. Ти ж, знову ставши перед царем, урочисто співав Христу Богові: алилуя.   

Ікос 8 
На небеса піднявшись, тих, що на землі, не залишив ти, перебуваючи з нами всечесною главою твоєю, великий страстотерпче Христів, приймаючи від Господа і подаючи просвіщення і освячення всім, хто так взиває тобі:
Радуйся, бо насолоди земні ти знехтував;
Радуйся, бо над благами земними ти піднісся.
Радуйся, бо всяку красу світу цього ти за ніщо вважав;
Радуйся, бо славу швидкоминучу ти з себе струсив.
Радуйся, бо невловимим ти був для Веліара;
Радуйся, бо ти переміг підступи мучителів.
Радуйся, бо ти не пощадив життя свого;
Радуйся, бо ти став ворогом гріховної плоті.
Радуйся, бо багатобожжя широту ти стіснив;
Радуйся, бо Божественною силою ти ідолів подолав.
Радуйся, гостра стріло, що раниш ворогів;
Радуйся, заступнику, що заступаєшся за вірних.
Радуйся, великомученику і цілителю Пантелеймоне. 

Кондак 9 
Усяке єство здивувалося, Пантелеймоне, сяянню в тобі благодаті і багатству чеснот, ангелоподібній чистоті твоїй, великій мужності в лютих стражданнях, міцній любові до Христа і великому співстражданню до людей, серед яких ти твориш чудеса, щоб співали: алилуя.   

Ікос 9 
Проповідники велемовні не можуть достойно прославити боріння твої, славний добропобіднику, як непереможною силою Божою в юних літах переміг ти древнього лютого ворога і посоромив ідольську оману. Ми ж, здивуванням переповнені, взиваємо тобі:
Радуйся, радісне видовище ангелів;
Радуйся, благоговійне здивування людей.
Радуйся, бо ти кров за Христа пролив і в смерті молоко виточив;
Радуйся, бо тіло за Нього ти мученицькій смерті віддав.
Радуйся, сповідництва правило;
Радуйся, мужній воїне Царя царів.
Радуйся, бо темряви володаря ти переміг;
Радуйся, бо перемогою своєю ти небесних і земних звеселив.
Радуйся, Вишнього світу співжителю блаженний;
Радуйся, земного світу мудрий подорожній.
Радуйся, дерево, прикрашене плодами благодатних дарувань;
Радуйся, носій добропобідного віття.
Радуйся, великомученику і цілителю Пантелеймоне. 

Кондак 10 
Співстраждання сповнений, як істинно подібний до Господа, Подателя милості, чесний страждальче, Пантелеймоном (тобто Всемилостивим) Ним найменований був ти, бо на всіх, хто до тебе звертався, ти милість проливав, її ж і нам щиро виточуєш, що через тебе Богові взиваємо: алилуя.   

Ікос 10 
Стіну тверду, яка ніякими муками не руйнується, побачив у тобі мучитель і надумав скрушити кріпкість твою зубами звірів і лезом колеса, але і в цьому отримав поразку: сила бо Христова лють звірів приборкала, а страшне колесо, на якому крутилося тіло твоє, зруйнувалося. Тобі ж, непереможному страстотерпцю, взиваємо:
Радуйся, пресвітла зірко, що на мисленій тверді сяє;
Радуйся, променю, що христоіменитим людям світиш.
Радуйся, таємниче осяяний Сонцем Христом;
Радуйся, бо розумом своїм ти землю обтікаєш.
Радуйся, оселе прекрасна Всесвятого Духа;
Радуйся, сосуде пречесний, що проливаєш зцілення.
Радуйся, чистоти скарбе;
Радуйся, милості тезоіменитий.
Радуйся, Царства Небесного спадкоємцю;
Радуйся, вічної слави співпричаснику.
Радуйся, заступнику всіх, хто бідує в морі житейському;
Радуйся, безсрібнику, що допомагаєш усім, хто з вірою до тебе звертається.
Радуйся, великомученику і цілителю Пантелеймоне. 

Кондак 11 
Пісню відхідну приносимо твоєму священному заколенню за Христа, в якому замість крові з тебе витекло молоко, великомученику, а оливкове дерево, під яким тебе було усічено, сповнилося цільбоносних плодів. Тому Христу, Який дивно прославляє тих, хто славить його, тепло взиваємо: алилуя.   

Ікос 11 
Світлосяйним променем був ти, богомудрий тим, що сидять у темряві багатобожжя, і вів ти по путі до Сонця правди, Христа Бога, Йому ж молися, щоб і ми завжди перебували у світлі заповідей Його і радісно тобі такі моління приносили:
Радуйся, пресвітла зірко, що на мисленій тверді сяє;
Радуйся, променю, що христоіменитим людям світиш.
Радуйся, таємниче осяяний Сонцем Христом;
Радуйся, бо розумом своїм ти землю обтікаєш.
Радуйся, оселе прекрасна Всесвятого Духа;
Радуйся, сосуде пречесний, що проливаєш зцілення.
Радуйся, чистоти скарбе; радуйся, милості тезоіменитий.
Радуйся, Царства Небесного спадкоємцю;
Радуйся, вічної слави співпричаснику.
Радуйся, заступнику всіх, хто бідує в морі житейському;
Радуйся, безсрібнику, що допомагаєш усім, хто з вірою до тебе звертається.
Радуйся, великомученику і цілителю Пантелеймоне. 

Кондак 12 
Благодаті багатство прийняв ти, триблаженний, через велику любов твою до Христа Бога, Який і явив тебе багатоцілющим джерелом, що даром лікує душевні і тілесні хвороби всіх, хто до тебе звертається і з вірою до Бога взиває: алилуя.   

Ікос 12 
Оспівуючи багатостраждальні подвиги твої за Христа, славний страстотерпче, хвалимо довготерпіння твоє, ублажаємо мученицьку смерть, шануємо священну пам'ять твою, заступнику наш і цілителю, і з подякою так до тебе взиваємо:
Радуйся, благочестя сурмо благозвучна;
Радуйся, мече, що просікає нечестя.
Радуйся, струганий на дереві за Того, Хто руки простягнув Свої на дереві хреснім;
Радуйся, бо ти, будучи паленим за Нього, омани піч погасив.
Радуйся, бо ранами твоїми ти ворогів уранив;
Радуйся, бо кров'ю твоєю ти потоки ідольської крові висушив.
Радуйся, в кипляче олово вкинутий за Христа;
Радуйся, занурений за ім'я Його у води морські.
Радуйся, бо провидінням Божим ти неушкодженим у всьому перебував;
Радуйся, бо через вогонь і воду ти увійшов у спокій небесний.
Радуйся, бо ти виточуєш безкінечні потоки милості вірним;
Радуйся, благоспівстраждальний лікарю, що зцілення благодатні подаєш.
Радуйся, великомученику і цілителю Пантелеймоне. 

Кондак 13 
О багатостраждальний і предивний страстотерпцю Христів і цілителю наш Пантелеймоне! Милостиво прийми це мале наше приношення, від усяких недуг зціли нас і заступництвом твоїм збережи від ворогів видимих і невидимих і вічної муки позбавитися нам Господа ублагай, щоб у Царстві Його співати: алилуя.

(Цей кондак читається тричі. Після цього знову читаються перший ікос і перший кондак). 

* * *

Молитва до святого великомученика і цілителя Пантелеймона
 
О великий Христів угоднику і преславний цілителю, великомученику Пантелеймоне! Ти душею на небесах перед престолом Божим предстоїш і триіпостасною Його славою насолоджуєшся, а тілом і іконою святою на землі в Божественних храмах перебуваєш і даною тобі благодаттю різні чудеса твориш. Споглянь милосердним оком твоїм на людей, що стоять і перед чесною іконою твоєю моляться, благаючи від тебе цілющої допомоги і заступництва; піднеси до Господа Бога нашого теплі твої молитви і випроси душам нашим прощення гріхів. Бо ми через беззаконня наші не можемо підняти очей до висоти небесної, ні піднести голосу моління до Його в Божестві неприступної слави; серцем скрушеним і духом смиренним тебе, заступника милостивого перед Владикою і молитовника за нас грішних, закликаємо, бо ти отримав благодать від Господа недуги відганяти і пристрасті зціляти. Тебе просимо: не зневаж нас недостойних, що молимося тобі й помочі твоєї потребуємо, будь нам у печалях утішителем, у недугах лютих лікарем, у напастях покровителем, для хворих очей прозріння подателем, дітям хворим помічником. Випроси всім все, що для їхнього спасіння корисне, щоб твоїми до Господа Бога молитвами отримали благодать і милість і прославляли всіх благ Джерело і Дароподателя Бога, Єдиного в Тройці 
Святій, Отця, і Сина, і Святого Духа, нині, і повсякчас, і навіки-віків. 
Амінь
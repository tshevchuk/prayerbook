1 Висхідна пісня. 

З глибин взиваю, Господи, до тебе. 

2 О Господи, почуй мій голос! Хай твої вуха будуть уважні до голосу благання мого! 

3 Коли ти, Господи, зважатимеш на провини, - о Господи, хто встоїться? 

4 Та в тебе є прощення, щоб мали страх перед тобою. 

5 Жду на Господа, душа моя жде, і я надіюся на його слово: 

6 Душа моя чекає на Господа більш, ніж сторожа на ранок. 

7 Надійсь, Ізраїлю, на Господа, бо в Бога є милість, і відкуплення велике в нього. 

8 Він викупить Ізраїля з усіх його злочинів.
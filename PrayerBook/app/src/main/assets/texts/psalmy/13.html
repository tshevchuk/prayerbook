1 Провідникові хору. Псалом. Давида. 

2 Доки, о Господи, зовсім будеш мене забувати? Доки ховатимеш лице твоє від мене? 

3 Доки журбою буду терзати мою душу, тужити щодня серцем? 

4 Доки мій ворог буде зноситись надо мною? Зглянься і вислухай мене, о Господи, мій Боже! 

5 Просвіти мої очі, щоб не заснути смертю, щоб не сказав мій ворог: “Я його подужав!”, 

6 щоб мої вороги не раділи, коли я захитаюсь. Я ж бо надіявся на твою ласку. Нехай радіє моє серце твоїм спасінням! Заспіваю Господеві, добро бо мені вдіяв. 
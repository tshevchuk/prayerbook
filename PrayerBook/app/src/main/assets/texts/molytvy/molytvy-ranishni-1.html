<p style="text-align: justify;">Молитвами святих отців наших, Господи Ісусе Христе, Боже наш, помилуй нас. Амінь.</p>
<p style="text-align: justify;">Слава тобі, Боже наш, слава тобі.</p>
<p style="text-align: justify;">Царю небесний, утішителю, Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, благий, душі наші.</p>
<p style="text-align: justify;">Святий Боже, святий кріпкий, святий безсмертний, помилуй нас (3).</p>
<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p style="text-align: justify;">Пресвятая Тройце, помилуй нас; Господи, очисти гріхи наші; Владико, прости беззаконня наші; Святий, завітай і зціли немочі наші імени твого ради.</p>
<p style="text-align: justify;">Господи, помилуй (3).</p>
<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p style="text-align: justify;">Отче наш, Ти, що єси на небесах, нехай святиться ім’я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам днесь; і прости нам довги наші, як і ми прощаємо довжникам нашим; і не введи нас у спокусу, але ізбав нас від лукавого. Амінь.</p>
<p style="text-align: justify;"> </p>
<h5>Тропарі троїчні</h5>
<p style="text-align: justify;">Вставши зі сну, припадаємо до тебе, Благий, і ангельську пісну співаємо тобі, Сильний: свят, свят, свят єси, Боже, заступ-ництвом безплотних твоїх, помилуй нас.</p>
<p style="text-align: justify;"><em>Слава: </em>Ти, Господи, що зі сну підняв мене, розум мій просвіти, серце і уста відкрий, щоб оспівувати Тебе, Свята Тройце: свят, свят, свят єси, Боже, молитвами всіх святих твоїх, помилуй нас.</p>
<p style="text-align: justify;"><em>І нині:</em> Коли несподівано Суддя прийде, тоді вчинки кожного виявляться, тому зі страхом взиваймо опівночі: свят, свят, свят єси, Боже, молитвами Богородиці, помилуй нас.</p>
<p style="text-align: justify;"> </p>
<p style="text-align: justify;">Господи, помилуй <em>(12).</em></p>
<p style="text-align: justify;"> </p>
<h5>Молитва св. Макарія до Пресвятої Тройці</h5>
<p style="text-align: justify;">Вставши зі сну, дякую тобі, Боже, у Святій Тройці єдиний, що у превеликій доброті і в безмежній терпеливості не розгнівався на мене, грішного і негідного, та не погубив мене з моїми провинами, а в пребагатому своєму чоловіколюбстві підніс мене зі сну, щоб я ранішньою молитвою прославляв твою силу. Просвіти, Владико, мої духовні очі, відкрий мої уста, допоможи мені вправлятися у твоєму законі і розуміти твої заповіді. Допоможи мені виконувати твою святу волю і визнавати тебе цілим серцем, та славити всесвяте ім’я твоє, Отця, і Сина, і Святого Духа, нині і повсякчас, і на віки вічні. Амінь.</p>
<p style="text-align: justify;"> </p>
<p style="text-align: justify;">Прийдіте, поклонімся цареві нашому, Богу.</p>
<p style="text-align: justify;">Прийдіте поклонімся Христові, цареві нашому Богу.</p>
<p style="text-align: justify;">Прийдіте, поклонімся і припадім до самого Господа Ісуса Христа, царя і Бога нашого.</p>
<p style="text-align: justify;"> </p>
<h5>Псалом 50</h5>
<p style="text-align: justify;">Помилуй мене, Боже, по великій милості Твоїй, і по множеству щедрот Твоїх очисти беззаконня моє.</p>
<p style="text-align: justify;">Найпаче обмий мене з беззаконня мого і від гріха мого очисти мене.</p>
<p style="text-align: justify;">Бо беззаконня моє я знаю і гріх мій є завжди передо мною.</p>
<p style="text-align: justify;">Проти Тебе єдиного я згрішив і перед Тобою зло вчинив, то і правий Ти в словах твоїх і переможеш, коли будеш судити.</p>
<p style="text-align: justify;">Це бо в беззаконнях я зачатий і в гріхах родила мене мати моя.</p>
<p style="text-align: justify;">Це бо істину полюбив єси, невідоме й таємне мудрости своєї явив Ти мені.</p>
<p style="text-align: justify;">Окропи мене іссопом, і очищуся, обмий мене, і стану біліший від снігу.</p>
<p style="text-align: justify;">Дай мені почути радість і веселість, зрадіють кості сокрушені.</p>
<p style="text-align: justify;">Відверни лице Твоє від гріхів моїх і всі беззаконня мої очисти.</p>
<p style="text-align: justify;">Серце чисте утвори в мені, Боже, і духа правого обнови в нутрі моєму.</p>
<p style="text-align: justify;">Не відкинь мене від лиця Твого і Духа Твого Святого не відійми від мене.</p>
<p style="text-align: justify;">Верни мені радість спасення Твого і духом владичним утверди мене.</p>
<p style="text-align: justify;">Вкажу беззаконним дороги Твої, і нечестиві до Тебе навернуться.</p>
<p style="text-align: justify;">Ізбав мене від вини крови, Боже, Боже спасення мого, і язик мій радісно прославить справедливість Твою.</p>
<p style="text-align: justify;">Господи, губи мої відкрий, і уста мої сповістять хвалу Твою.</p>
<p style="text-align: justify;">Бо, якби Ти жертви захотів, дав би я, та всепалення не миле Тобі.</p>
<p style="text-align: justify;">Жертва Богові – дух сокрушений, серцем сокрушеним і смиренним Бог не погордить.</p>
<p style="text-align: justify;">Ущаслив, Господи, благоволінням Твоїм Сіон і нехай здвигнуться стіни єрусалимські.</p>
<p style="text-align: justify;">Тоді уподобаєш собі жертву правди, приношення і всепалення, тоді положать на вівтар твій тельців.</p>
<p style="text-align: justify;"> </p>
<h5>Символ віри</h5>
<p style="text-align: justify;">Вірую в єдиного Бога Отця, вседержителя, творця неба і землі, і всього видимого і невидимого.</p>
<p style="text-align: justify;">І в єдиного Господа Ісуса Христа, Сина Божого, єдинородного, від Отця родженого перед усіма віками – світло від світла, Бога істинного від Бога істинного, родженого, несотвореного, єдиносущного з Отцем, що через Нього все сталося.</p>
<p style="text-align: justify;">Він задля нас, людей, і нашого ради спасення зійшов із небес, і воплотився з Духа Святого і Марії Діви, і стався чоло віком.</p>
<p style="text-align: justify;">І був розп’ятий за нас за Понтія Пилата, і страждав, і був похований, і воскрес у третій день, згідно з писанням. І вознісся на небо, і сидить праворуч Отця. І вдруге прийде зо славою судити живих і мертвих, а його царству не буде кінця.</p>
<p style="text-align: justify;">І в Духа Святого, Господа животворящого, що від Отця [і Сина] ісходить, що з Отцем і Сином рівнопоклоняємий і рівнославимий, що говорив через пророків.</p>
<p style="text-align: justify;">В єдину, святу, соборну й апостольську Церкву.</p>
<p style="text-align: justify;">Ісповідую одне хрещення на відпущення гріхів.</p>
<p style="text-align: justify;">Очікую воскресіння мертвих і життя будучого віку. Амінь.</p>
<p style="text-align: justify;"> </p>
<h5>Молитва 1, святого Макарія Великого</h5>
<p style="text-align: justify;">Боже, очисти мене, грішного, бо я ніколи нічого доброго не вчинив перед тобою, але ти ізбави мене від лукавого, і нехай буде в мені воля твоя, щоб я неосудно відкрив уста мої грішні і славив святе ім’я твоє — Отця, і Сина, і Святого Духа, нині і повсякчас, і на віки вічні. Амінь.</p>
<p style="text-align: justify;"> </p>
<h5>Молитва 2, святого Макарія Великого</h5>
<p style="text-align: justify;">Вставши зі сну, ранішню пісню приношу тобі, Спасе, і, припадаючи, взиваю до тебе: не дай мені заснути в гріховній смерті, але ущедри мене, ти, що добровільно розп’явся; і мене, що лежу в лінощах, підніми швидко і спаси в предстоянні і молитві. І по нічнім сні пошли мені світлий і безгрішний день, Христе Боже, і спаси мене.</p>
<p style="text-align: justify;"> </p>
<h5>Молитва 3, святого Макарія Великого</h5>
<p style="text-align: justify;">До тебе, Владико Чоловіколюбче, вставши зі сну, вдаюся, і до праці твоєї стаю з твоєї милості, і молюся тобі: помагай мені повсякчасно у кожному ділі і захисти мене від усякого зла, що є у світі, і від диявольської спокуси, і спаси мене, і введи в царство твоє вічне. Бо ти єси мій Сотворитель і всяких благ промисленник і податель, на тебе бо все уповання моє, і тобі славу возсилаю нині і повсякчас, і на віки вічні. Амінь.</p>
<p style="text-align: justify;"> </p>
<h5>Молитва 4, святого Макарія Великого</h5>
<p style="text-align: justify;">Господи, ти, що з великої своєї милості і щедрот твоїх дав мені, рабові твоєму, минулий час ночі цієї перебути без напасті від усякого зла і супротивника. Ти сам, Владико, Сотворителю всього, сподоби мене істинним твоїм світлом і просвіченим серцем творити волю твою, нині і повсякчас, і на віки вічні. Амінь.</p>
<p style="text-align: justify;"> </p>
<h5>Молитва 5</h5>
<p style="text-align: justify;">Господи Боже, Вседержителю, ти, що приймаєш від небесних твоїх сил трисвяту пісню, прийми і від мене, недостойного раба твого, цей ранішній спів, і дай мені на всякий час і по всі дні життя мого тобі славу возсилати, Отцю і Сину, і Святому Духові, нині і повсякчас, і на віки вічні. Амінь.</p>
<p style="text-align: justify;"> </p>
<h5>Молитва 6, святого Василія Великого</h5>
<p style="text-align: justify;">Господи, Вседержителю, Боже небесних сил і всякої плоті, що у вишніх живеш і на нас смиренних споглядаєш, та випробовуєш серця і думки, і те, що є таємне в людині, добре бачиш; бо ти є безначальне і присносущне світло, у якому немає ані тіні зміни або перетворення. Сам, безмертний Царю, прийми моління наше, яке ми в цей час скверними своїми устами творимо, на множество щедрот твоїх сподіваючись, і прости нам прогрішення наші, ділом, словом чи думкою, свідомо чи несвідомо заподіяні нами, і очисти нас від усякої скверні плоті і духа, сотворивши нас храмом Чесного і Святого твого Духа. Даруй нам, щоб ми в бадьорості серця і тверезості розуму прожили всю ніч цього життя, очікуючи пришестя світлого і явленого дня єдинородного твого Сина, Господа Бога і Спаса нашого, Ісуса Христа, коли він зі славою, Суддя всіх, прийде, щоб віддати кожному по його ділах. Нехай не в розслабленні і лінивстві, а в бадьорості та  щирій праці ми з’явимось і будемо готовими ввійти з ним у божественне Царство його слави, де невмовкаючий голос тих, що торжествують, і невимовна насолода тих, що оглядають неосяжну доброту лиця твого, бо ти єси істинне світло, що освітлює і освячує все, і тебе оспівує все сотворіння навіки. Амінь.</p>
<p style="text-align: justify;"> </p>
<h5>Молитва 7, святого Василія Великого</h5>
<p style="text-align: justify;">Благословляємо тебе, небесний Боже і Господи милості, за те, що виявляєш на нас повсякчасно безліч великих, недосяжних, славних і дивних діл своїх; що дав нам сон на підтримку нашої немочі і відпочинок від праці знесиленого тіла. Благодаримо тебе, що не погубив нас із беззаконнями нашими, а зі звичного твого чоловіколюбства підняв нас зі сну, щоб славословити владу твою. Тому молимо твою безмірну благість: просвіти наші думки, підведи очі і розум наш від тяжкого сну лінощів, відкрий наші уста, наповни їх хвалою твоєю, щоб ми могли непохитно визнавати і славити тебе, безначального Отця, із єдинородним твоїм Сином, і пресвятим, благим, і животворящим твоїм Духом, нині і повсякчас, і на віки вічні. Амінь.</p>
<p style="text-align: justify;"> </p>
<h5>Молитва 8, святого Йоана Золотоустого на кожну годину дня і ночі</h5>
<p style="text-align: justify;">Господи, не позбав мене небесних твоїх благ. Господи, захорони мене від вічних мук. Господи, якщо думками, словом або ділом згрішив я, прости мені. Господи, позбав мене несумлінності, забуття, легковажності і закам’янілої нечутливості. Господи, охорони мене від усіх спокус. Господи, просвіти моє серце, затемнене лукавими похотями. Господи, я, як людина, згрішив, а ти, як Бог щедрий, помилуй мене, бачачи неміч моєї душі. Господи, пошли благодать свою на поміч мені, щоб я прославив ім’я твоє святе. Господи Ісусе Христе, впиши мене, раба твого, в книгу життя, і даруй мені кінець добрий. Господи Боже мій, хоч і нічого доброго не зробив я перед тобою, але дай мені за благодаттю твоєю положити початок добрий. Господи, окропи в моє серце росу благодаті Твоєї. Господи неба і землі, згадай мене, грішного раба твого, окаянного й нечистого в Царстві твоїм. Амінь.</p>
<p style="text-align: justify;">Господи, у покаянні прийми мене. Господи, не остав мене. Господи, не введи мене в напасть. Господи, дай мені добру думку. Господи, дай мені сльози і пам’ять про смерть, і упокорення. Господи, дай мені помисел визнати гріхи мої. Господи, дай мені смиренність, чистоту і послушність. Господи, дай мені терпеливість, великодушність і лагідність. Господи, посади в мені корінь доброго і страх перед тобою в серце моє. Господи, сподоби мене любити тебе з усієї душі моєї, всіма мислями моїми, і творити в усім волю твою. Господи, хорони мене від лихих людей, нечистих духів і злих пристрастей, і від усякого іншого нечистивого діла. Господи, ти знаєш, що робиш, як ти волиш; нехай буде воля твоя й у мені грішному, бо ти благословенний єси на віки. Амінь.</p>
<p style="text-align: justify;"> </p>
<h5>Молитва 9</h5>
<p style="text-align: justify;">Многомилостивий і всемилостивий Боже мій, Господи Ісусе Христе, що з безмірної твоєї любови зійшов єси і воплотився, щоб спасти всіх. І ще, Спасителю, молю тебе, спаси мене за благодаттю твоєю, бо якщо за діла мої спасеш мене, то це не буде благодать і дар, але більш — як обов’язок. Ти, що багатий в щедротах і невимовний в милостях: бо ти сам сказав, Христе мій: “Хто вірує в мене, житиме і смерті не побачить повік”. Якщо віра в тебе спасає тих, що у відчаю, то я вірую, спаси мене, бо ти єси Бог мій і Сотворитель. Віра ця замість діл нехай буде мені, Боже мій, бо не знайдеш у мені діл, що оправдали б мене. Але цієї віри моєї нехай вистачить замість діл моїх. Вона нехай відповідає за мене, нехай виправдає мене, нехай зробить мене причасником вічної твоєї слави. Щоб не полонив мене сатана і не похвалився, Слове, що відірвав мене від твоєї руки і захисту. Але чи хочу, чи не хочу, спаси мене, Христе, Спасе мій, скоро вийди мені назустріч і врятуй мене, бо загибаю: бо ти єси Бог мій від лона матері моєї. Сподоби мене, Господи, нині возлюбити тебе, як колись я любив той самий гріх, і ще послужити тобі без лінивства так, як служив раніше облесливому сатані. Тепер же служитиму тобі, Господу і Богу моєму, Ісусові Христові, в усі дні життя мого, нині і повсякчас, і на віки вічні. Амінь.</p>
<p style="text-align: justify;"> </p>
<h5>Молитва 10</h5>
<p style="text-align: justify;">Ангеле Божий, хоронителю мій святий, даний мені на охорону! Щиро благаю тебе: просвічуй мене сьогодні, хорони від усього злого, заохочуй до добрих діл і провадь на спасенну дорогу. Амінь.</p>
<p style="text-align: justify;"> </p>
<h5>Молитва 11, до Пресвятої Богородиці</h5>
<p style="text-align: justify;">Пресвятая Владичице моя, Богородице, святими твоїми і всесильними молитвами віджени від мене, смиренного й окаянного раба твого, нудьгу, забуття, нерозум, недбайливість і всі скверні, лукаві і злі помисли, що походять від окаянного мого серця і затемненого розуму. Погаси полум’я пристрастей моїх, бо убогий я є і окаянний, та визволи мене від багатьох спогадів, що пригнічують мене, та від усіх злих діянь. Бо ти благословенна від усіх родів, і нехай славиться пречесне ім’я твоє на віки вічні. Амінь.</p>
<p style="text-align: justify;"> </p>
<h5>Покаянна молитва</h5>
<p style="text-align: justify;">Ослаби, прости, відпусти, Боже, прогрішення наші, вольні і невольні, що в слові і ділі, свідомі і несвідомі, що в думці і в помислі, що вдень і вночі — все нам прости, бо ти благий і чоловіколюбець.</p>
<p style="text-align: justify;"> </p>
<p style="text-align: justify;">Достойно є воістину величати блаженною Тебе, Богородицю, присноблаженну, і пренепорочну, і Матір Бога нашого. Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо.</p>
<p style="text-align: justify;"> </p>
<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь. Господи, помилуй (3). Господи, благослови.</p>
<p style="text-align: justify;">Молитвами святих отців наших, Господи Ісусе Христе, Боже наш, помилуй нас. Амінь.</p>
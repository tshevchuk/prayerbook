О, Боже, у Тройці Святій єдиний! Дякуємо Тобі, що Ти зглянувся з добротою на свою слугиню Софронію Серафиму Ерделі і покликав ЇЇ до монашого життя в Чині святого Василія для особлившого післанництва у Христовій Церкві.

Глибока її віра і дух молитви та жертви привели твою благодать на нові станиці твого благовістування між українським народом на чужині.

Вона любила Тебе цілим своїм серцем, а ближнього – з повною відданістю і геройськими чеснотами терпеливости, смиренности, витривалости, чистоти та любови.

Покірно просимо Тебе, Господи Боже наш, прослав свою слугиню Софронію, щоб зразок її святого життя проповідував між українським народом Христову благовість. Амінь.

Через її заступництво, для Твоєї слави, Господи, подай мені ласку, про яку Тебе покірно благаю.
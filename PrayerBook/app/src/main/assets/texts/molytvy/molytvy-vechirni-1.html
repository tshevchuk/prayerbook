<p style="text-align: justify;">Господи, Ісусе Христе, Боже наш, благаннями нашими та молитвами Пречистої твоєї Матері і всіх святих Твоїх, прости і помилуй нас. Амінь.</p>
<p style="text-align: justify;">Слава Тобі, Боже наш, слава Тобі.</p>
<p style="text-align: justify;">Царю небесний, Утішителю, Душе істини, що всюди єси і все наповняєш, скарбе дібр і життя Подателю, прийди і вселися в нас, і очисти нас від усякої скверни, і спаси, благий, душі наші.</p>
<p style="text-align: justify;">Святий Боже, святий кріпкий, святий безсмертний, помилуй нас (3).</p>
<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p style="text-align: justify;">Пресвятая Тройце, помилуй нас; Господи, очисти гріхи наші; Владико, прости беззаконня наші; Святий, завітай і зціли немочі наші імени Твого ради.</p>
<p style="text-align: justify;">Господи, помилуй (3).</p>
<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p style="text-align: justify;">Отче наш, Ти, що єси на небесах, нехай святиться ім’я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам днесь; і прости нам довги наші, як і ми прощаємо довжникам нашим; і не введи нас у спокусу, але ізбав нас від лукавого. Амінь.</p>
<h5>Тропарі покаянні</h5>
<p style="text-align: justify;">Помилуй нас, Господи, помилуй нас, бо, ніякого одвіту не знаючи, оцю тобі молитву, як Владиці, ми грішні приносимо: помилуй нас.</p>
<p style="text-align: justify;"><i>Слава:</i> Господи, помилуй нас, бо на Тебе ми уповали. Не прогнівайся дуже на нас, ні не пом’яни беззаконь наших, але зглянься і нині як милосердний і ізбав нас від ворогів наших, бо Ти єси Бог наш, а ми — люди Твої, всі — діла рук Твоїх, і ім’я Твоє призиваємо.</p>
<p style="text-align: justify;"><i>І нині:</i> Божого милосердя двері відкрий нам, благословенна Богородице, щоб, усуціль надіючись на Господа, ми не погибнули, але щоб за Твоїм молитовним перед Ним заступництвом ізбавились від бід. Син бо Твій Ісус за Твоєї участі єси спасення роду християнського.</p>
<p style="text-align: justify;">Господи, помилуй <i>(12).</i></p>
<h5>Молитва 1, св. Макарія Великого до Бога Отця</h5>
<p style="text-align: justify;">Боже вічний і Царю всякого сотворіння, що сподобив мене дожити до цього часу, прости мені гріхи, які я вчинив у цей день ділом, словом і думкою, й очисти, Господи, смиренну мою душу від усякої скверні плоті і духа. І дай мені, Господи, в цю ніч сон мирний, щоб, вставши з мого смиренного ложа, я догоджав пресвятому імені твоєму в усі дні життя мого та переміг ворогів моїх, що борються проти мене. І ізбави мене, Господи, від помислів суєтних, що осквернюють мене, і від похотей лукавих. Бо твоє є царство, і сила, і слава з єдинородним твоїм Сином і пресвятим, і благим, і животворящим твоїм Духом нині і повсякчас, і на віки вічні. Амінь.</p>
<h5>Молитва 2, св. Антіоха до Ісуса Христа</h5>
<p style="text-align: justify;">Вседержителю, Слово Отче, сам все-святий Ісусе Христе. З великого милосердя свого ніколи не покидай мене, раба твого, але завжди в мені перебувай. Ісусе, добрий Пастирю своїх овець, не віддай мене на поталу зміїну і не залиши мене для того, щоб сатана спокушував мене, бо насіння зла в мені є. Ти ж бо, Господи, достойний поклоніння, Царю святий, Ісусе Христе, у сні мене охорони Світлом, що ніколи не меркне — Духом Твоїм Святим, що ним освятив єси учеників своїх. Дай, Господи, і мені, недостойному рабові Твоєму, спасення своє на ложі моїм і просвіти розум мій світлом розуміння святого Євангелія твого, душу­ — любов’ю хреста твого, серце — чистотою слів твоїх, тіло моє — твоїми страстями, думку мою — твоїм смиренням охорони; і підведи мене в час слушний, щоб славословити Тебе. Бо прославлений єси з безначальним твоїм Отцем і Пресвятим Духом на віки. Амінь.</p>
<h5>Молитва 3, до Святого Духа</h5>
<p style="text-align: justify;">Господи, Царю небесний, Утішителю, Душе істини, умилосердися і помилуй мене, грішного раба твого, відпусти і прости мені недостойному все, чим згрішив я сьогодні як людина, а може навіть і не як людина, а гірше тварини. Всі гріхи мої добровільні і недобровільні, свідомі і несвідомі, що вчинені мною через молодість або злу науку і зухвальство, прости. Може твоїм іменем клявся або хулив його в своїх думках; може комусь докоряв чи обмовляв когось в гніві моїм; може когось засмутив чи прогнівався на нього; обманював і надмірно спав; або убогим, що заходив до мене, погордив чи брата мого засмутив. Або може сварився, осуджував, над кимось виносився, був гордий і розгніваний. Або коли на молитві стояв, то розум мій поривався до лукавства світу цього, або про розпусне помислив, або об’їдався чи обпивався, без глузду сміявся, або щось зле задумав, чи, бачачи доброту ближнього, заздрив йому, негідне щось говорив; може з гріха брата мого посміявся, хоч і мої прогрішення незліченні. Може до молитви був я недбайливий або і ще щось інше вчинив, про що не пам’ятаю, але все це і ще більше я зробив. Помилуй мене, Творче і Владико, лінивого і недостойного раба твого, остави, відпусти і прости мені, як благий і чоловіколюбець. Щоб я, блудний, грішний і окаянний, спокійно ліг, заснув і відпочив, та, вставши, поклонився, і, оспівуючи, прославив пречесне ім’я твоє з Отцем і єдинородним його Сином нині і повсякчас, і на віки вічні. Амінь.</p>
<h5>Молитва 4, св. Макарія Великого</h5>
<p style="text-align: justify;">Що тобі принесу або чим тобі віддячу, великодарований, безсмертний Царю, щедрий і чоловіколюбче Господи, за те, що мене, який лінується тобі служити і нічого доброго не вчинив, ти довів до кінця цього дня, що минув, направляючи до смиренності і спасіння мою душу? Будь милостивий до мене грішного, бо я не вчинив ніякого доброго діла, віднови пропащу мою душу, що осквернилася безліччю гріхів і відкинь від мене помисел лукавий видимого цього життя. Єдиний ти Безгрішний, прости провини мої, заподіяні в цей день свідомо і несвідомо, словом, ділом, і думкою, й усіма моїми почуттями. Ти сам, покриваючи, збережи мене від усякого злого нападу, захищаючи божественною твоєю владою та невимовним чоловіколюб’ям і силою. Очисти, Боже, безліч моїх гріхів, благоволи, Господи, звільнити мене від тенет диявольських, спаси мою стражденну душу і осіни мене світлом лиця твого, коли прийдеш у славі. І нині дай мені заснути сном неосудним, і охорони думки раба твого від лихих мрій і турбувань. Віджени від мене всю сатанинську дію, просвіти мисленні очі мого серця, щоб не заснути мені смертним сном. Пошли мені ангела миру, хоронителя і наставника для душі і тіла мого, щоб він визволив мене від ворогів моїх, щоб я, вставши зі сну, приніс Тобі подячні молитви. О, Господи, почуй мене, грішного і вбогого раба твого. Дай мені з чистим серцем навчатися закону твого, віджени від мене диявольську зневіру, щоб благословити ім’я твоє святе, і прославляти, і ублажати Пречисту Богородицю Марію, дану нам грішним у захист. І прийми її, що молиться за нас, бо знаю, що вона, наслідуючи твоє чоловіколюб’я, не перестає за нас благати. Її заступництвом, знаменням і силою чесного хреста і всіх святих твоїх, збережи мою убогу душу, Ісусе Христе, Боже наш, бо Ти святий єси і препрославлений на віки. Амінь.</p>
<h5>Молитва 5</h5>
<p style="text-align: justify;">Господи Боже наш, все, у чому я згрішив сьогодні, словом, ділом чи думкою, ти, як благий, прости мені. Мир і безтурботний сон даруй мені, ангела твого хоронителя пошли мені, щоб він покривав і охороняв мене від усякого зла, бо Ти єси охоронець душ і тілес наших і тобі славу возсилаємо Отцю, і Сину, і Святому Духові нині, і повсякчас, і на віки вічні. Амінь.</p>
<h5>Молитва 6</h5>
<p style="text-align: justify;">Господи Боже наш, в Якого ми віруємо і чиє ім’я більше за всяке ймення призиваємо, подай нам, що відходимо до сну, полегшення для душі і тіла і охорони нас від усякого видіння і темної пристрасті; припини пристрасне бажання, погаси полум’я тілесного збудження, подай нам смиренно пожити у слові й ділі, щоб, прийнявши доброчесне життя, не позбутися нам обіцяного Твого блага, бо Ти благословенний єси на віки. Амінь.</p>

<h5>Молитва 7, Петра Студита до Пресвятої Богородиці</h5>
<p style="text-align: justify;">До Тебе, Пречистої Божої Матері, я припадаю і молюся: Ти знаєш, Царице, як я безперестанно грішу і прогнівляю Сина Твого і Бога мого. І хоч багаторазово каюся, але знову неправедним стаю перед Богом; і ще раз зі страхом каюся — і відразу те саме роблю: невже Господь уразить мене? Владичице моя, Богородице, Ти знаєш, що я бриджуся злими моїми ділами і всіма думками люблю закон Бога мого, але не знаю, Пречиста Царице, чому доброго не роблю, а зле, якого не хочу, роблю. Не допускай, Пречиста, здійснюватися злій моїй волі, але нехай буде воля Сина Твого і Бога мого, Який мене спасе, врозумить і подасть благодать Святого Духа, щоб я відтепер перестав робити зло і останок часу прожив згідно з заповідями Сина Твого і Бога мого, Якому належить усяка слава, честь і поклоніння з безначальним Його Отцем і Пресвятим, благим, і животворящим Духом, нині і повсякчас, і на віки вічні. Амінь.</p>

<h5>Молитва 8, до Пресвятої Богородиці</h5>
<p style="text-align: justify;">Благого Царя, благая Мати, Пречиста і Благословенна Богородице Маріє, милість Сина Твого і Бога нашого вилий на мою грішну душу і Твоїми молитвами настав мене на діяння благі, щоб останок життя мого я прожив без гріха і через Тебе знайшов рай, Богородице Діво, єдина чиста і благословенна.</p>

<h5>Молитва 9, до св. Ангела Хоронителя</h5>
<p style="text-align: justify;">Ангеле Христовий, Хоронителю мій святий, покровителю душі і тіла мого, прости мені все, чим я згрішив у цей день, і від усякої спокуси ворожої звільни мене, щоб я ніяким гріхом не прогнівив мого Бога, але молися за мене, грішного і недостойного раба, щоб стати мені достойним благості і милості Всесвятої Тройці і Матері Господа мого Ісуса Христа та всіх святих. Амінь.</p>

<h5>Кондак Богородиці</h5>
<p style="text-align: justify;">Непереможній Владарці на честь перемоги, ми, врятовані від лиха, благодарні пісні виписуємо Тобі, раби Божі і твої, Богородице, діти. А Ти, що маєш силу нездоланну, від усяких нас бід охорони, щоб звати Тобі: Радуйся, Невісто неневісная.</p>

<p style="text-align: justify;">Преславна Приснодіво Богородице, прийми молитви наші і донеси їх Синові Твоєму і Богові нашому, щоб спас задля Тебе душі наші.</p>

<p style="text-align: justify;">Все уповання моє на Тебе покладаю, Мати Божа, збережи мене під покровом Твоїм.</p>

<p style="text-align: justify;">Богородице Діво, не погордуй мною, грішним, що потребує Твоєї помочі і Твого захисту, бо на Тебе уповає душа моя, помилуй мене.</p>

<h5>Молитва св. Йоаникія до Пресвятої Тройці</h5>
<p style="text-align: justify;">Уповання нам — Отець, прибіжище наше — Син, покровитель нам — Дух Святий. Тройце Свята, Боже наш, слава тобі.</p>

<p style="text-align: justify;">Достойно є воістину величати блаженною Тебе, Богородицю, присноблаженну, і пренепорочну, і Матір Бога нашого. Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо.</p>

<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь. Господи, помилуй (3). Господи, благослови.</p>
<p style="text-align: justify;">Господи Ісусе Христе, Боже наш, задля молитов пречистої твоєї Матері, преподобних і богоносних отців наших і всіх святих, спаси мене, грішного.</p>

<h5>
		Молитва св. Йоана Дамаскина, яку слід промовляти, вказуючи на
		постіль свою
	</h5>
<p style="text-align: justify;">Владико Чоловіколюбче, невже ця постіль буде мені домовиною, чи ще окаянну мою душу просвітиш світлом дня? Ось бо домо-вина стоїть передо мною, ось смерть чекає на мене. Суду твого, Господи, я боюся і нескінченної муки, зло ж робити не перестаю і завжди прогнівляю тебе, Господа мого, і пречисту твою Матір, і всі небесні сили, і святого ангела хоронителя мого. Знаю, Господи, що я недостойний чолові-колюб’я твого, але достойний осудження і муки. Та, Господи, чи хочу, чи не хочу, спаси мене. Якщо праведника спасаєш, то тут немає нічого дивного, і якщо чистого милуєш, то тут нема нічого незвичайного, бо вони достойні Твоєї милості, але вияви дивну Твою милість і чоловіколюб’я на мені, грішному, і нехай моє зло не перевершить Твою безмежну благість і милосердя, і якими лиш задумами знаєш, спаси мене.</p>

<h5>
		Можна молитись також наступні молитви з поклонами:
	</h5>
<p style="text-align: justify;">Поклоняюся тобі, пресвята, єдиносущна, животворяща і нероздільна Тройце: Отче, Сину і Святий Душе: вірую в тебе і ісповідую, славлю, благодарю, вихваляю, величаю Тебе і молюся: помилуй мене, недостойне твоє сотворіння, імені Твого ради. <i>(3 поклони)</i></p>

<p style="text-align: justify;">Пресвята Діво Богородице, Мати Господа і Бога мого, після нього єдиний захисте і заступництво, надіє спасіння мого. Благословенна Ти між жінками і благословенний плід лона Твого, з ним і Тебе ублажаю, вшановую, величаю і молюся: пом’яни мене, молільнице моя, у Твоїх материнських молитвах до Господа. <i>(поклін)</i></p>

<p style="text-align: justify;">Пречесний і животворящий Хресте Господній, силою розп’ятого на Тобі Господа нашого Ісуса Христа скріпи мене проти всіх видимих і невидимих ворогів і зберігай мене від тілесних і душевних спокус. <i>(поклін)</i></p>

<p style="text-align: justify;">Всі святі небесні сили: ангели, архангели, начала, власті, сили, господства, престоли, херувими, серафими, просвічуйте, освя-чуйте і зберігайте мене вашою охороною і заступництвом. <i>(поклін)</i></p>

<p style="text-align: justify;">Святий ангеле Христовий, хоронителю душі і тіла мого, покрий мене крилами твоєї благости від усякого лукавого бісівського діяння, наставляючи мене на путь спасення, і моли Бога за нас, грішних. <i>(поклін)</i></p>

<p style="text-align: justify;">Святий славний пророче, предтече і хрестителю Господній Йоане і всі святі пророки, праотці і отці, моліть Бога за нас, грішних, щоб ми були спасенні вашими молитвами. <i>(поклін)</i></p>
<p style="text-align: justify;"><i> </i></p>
<p style="text-align: justify;">Святі славні і всехвальні апостоли, моліть Христа Господа, що дав вам Духа Святого, щоб відпускати гріхи, нехай і мої прогрішення відпустить діянням того ж Святого Духа. <i>(поклін)</i></p>

<p style="text-align: justify;">Святителі Христові Василію Великий, Григорію Богослове та Йоане Золотоустий, Атанасію і Кириле, Миколаю, Спиридоне, святі рівноапостольні Кириле і Методію, священномученику Йосафате та інші ієрархи, пастирі, вчителі, священики й ісповідники Христові, моліть Бога за нас, грішних. <i>(поклін)</i></p>

<p style="text-align: justify;">Святі великомученики Христові Стефане, Юрію, Димитрію, Теодоре Стратилате і Теодоре Тироне, Прокопію, Артемію, українські чудотворці Борисе і Глібе, святі мучениці Текле, Варваро, Катерино й Ірино, і весь соборе мучеників і мучениць Христових, моліть Бога за нас, грішних. <i>(поклін)</i></p>

<p style="text-align: justify;">Преподобні отці наші Антонію і Теодосію, Євтимію, Саво, Макарію, Павле, Онуфрію, Йоаникію, і преподобні матері наші Маріє Єгипетська, Теодоро, Параскевіє, Єфросиніє та інші отці і матері наші, моліть Бога за нас, грішних. <i>(поклін)</i></p>

<p style="text-align: justify;">Святі безсрібники, цілителі і чудотворці Космо і Дам’яне, Кире та Йоане, Пантелеймоне і Єрмолаю, Агапіте й інші чудотворці, моліть Бога за нас, грішних. <i>(поклін)</i></p>

<p style="text-align: justify;">Всі святі жінки, мироносиці, мучениці, преподобні і діви Христові, що достойно послужили Господеві, моліть Бога за нас, грішних. <i>(поклін)</i></p>

<p style="text-align: justify;">Всі святі угодники Господні, що їх душі в руці Божій і що імена їх написані на небі, моліть Бога за нас, грішних. <i>(поклін)</i></p>

<h5>Тропарі</h5>
<p style="text-align: justify;">Просвіти очі мої, Христе Боже, щоб я не заснув на смерть і щоб ворог мій не сказав: Я подолав його.</p>
<p style="text-align: justify;"><i>Слава:</i> Боже, будь заступником душі моїй, бо ходжу серед тенет багатьох; звільни мене від них і спаси, Благий, як чоловіколюбець.</p>
<p style="text-align: justify;"><i>І нині: </i>Преславну Божу Матір, святішу від ангелів, не вмовкаючи, оспівуємо серцем і устами, визнаючи її Богородицею, що воістину породила нам втіленого Бога і безнастанно молиться за душі наші.</p>

<h5>Цілуючи хрест свій, промовляй:</h5>
<p style="text-align: justify;">Нехай воскресне Бог і розбіжаться вороги його, і нехай біжать від лиця його ті, що ненавидять його. Як іщезає дим, нехай іщезнуть, як тане віск від лиця вогню, так нехай погибнуть біси від лиця тих, хто лю-бить Бога і знаменує себе хресним знаменням із радістю промовляючи: Радуйся, пре-чесний і животворящий Хресте Господній, що проганяєш бісів силою розп’ятого на тобі Господа нашого Ісуса Христа, що до аду зійшов і переміг силу диявола і дарував нам тебе — Хрест свій чесний на прогнання всякого супротивника. О, пречесний і животворящий Хресте Господній, допомагай мені зі святою Дівою Богородицею і з усіма святими небесними силами завжди, нині і повсякчас, і на віки вічні. Амінь.</p>

<h5>Покаянна молитва</h5>
<p style="text-align: justify;">Ослаби, прости, відпусти, Боже, прогрішення наші, вольні і невольні, що в слові і ділі, свідомі і несвідомі, що в думці і помислі, що вдень і вночі — все нам прости, бо ти благий і Чоловіколюбець.</p>

<h5>Молитва за всіх живих і усопших</h5>
<p style="text-align: justify;">Тим, що ненавидять і кривдять нас, прости, Господи Чоловіколюбче. Благочинцям — добро вчини, братам і рідним нашим даруй все, що вони потребують для спасіння і життя вічного. Хворих відвідай і зцілення їм даруй, ув’язнених визволи, кермуй тими, що на морі. Мандрівникам будь супутником; пом’яни, Господи, полонених братів наших і визволи їх від усякого нещастя. Помилуй, Господи, і прости тим, що просили нас, недостойних, молитися за них. Помилуй, Господи тих, що служать і милують нас і подай їм все, що просять вони для спасіння і життя вічного. Пом’яни, Господи, усопших отців і братів наших, і всіх, що у благочестивій вірі спочили, і посели їх там, де світить світло обличчя Твого. Пом’яни, Господи, і нас смиренних, грішних і недостойних рабів Твоїх і просвіти наш розум світлом розуміння Святого Євангелія твого, і настави нас на дорогу заповідей твоїх, молитвами Пречистої Твоєї Матері і всіх святих твоїх. Амінь.</p>

<h5>Іспит сумління</h5>
<p style="text-align: justify;">Стоячи перед Ликом твоїм, Боже мій, віддаю Тобі моє поклоніння і славу. Дякую Тобі за всі благодіяння, якими Ти зволив обдарувати святу Церкву, нашу Батьківщину, моїх батьків, рідних, друзів, доброчинців і всіх моїх ближніх. Особливо дякую Тобі, Боже мій, за те, що Ти створив мене на свій образ і подобу, що Ти сподобив мене недостойного бути сином Твоїм і стати членом Церкви Сина Твого. Дякую за твою щиру благодать, якою наділив мене через ціле життя, і особливо сьогодні. Від усіх бід і вічного відлучення Ти спас і захоронив мене аж до теперішньої години. Що ж віддам тобі за всі благодіяння твої? У з’єднанні з заслугами Спасителя нашого Ісуса Христа, його пречистої Матері і всіх святих прийми серце моє, як подячну жертву Тобі. Просвіти, Господи, Духом Твоїм сумління і розум мій, щоб я міг пізнати всі мої прогрішення; запали серце моє любов’ю до Тебе, щоб я зумів принести за них сльози правдивого розкаяння, і щоб своє життя направив, та одиноко тобі Богу Небесному служив.</p>
<p style="text-align: justify;"><i>Тепер зроби іспит сумління. Пригадай собі, як ти провів цей день. Чи виконав сумлінно всі свої обов’язки? Чи не згрішив ділом, словом або помислом проти Бога та ближнього? Чи не занедбав доброго вчинку, який міг зробити на славу Божу чи для добра інших? Чи терпеливо переносив допущені Богом випробування та скорботи? Якщо неодноразово впадав в один і той самий гріх, то відшукай його причини та обставини, щоб на майбутнє цього уникати. Після такого перегляду поступків віддай славу й подяку Богові за все добре, що вчинив ти за допомогою Божої благодаті, а за свої гріхи сердечно жалуй, молячися так:</i></p>
<p style="text-align: justify;">Господи, Ісусе Христе. Спасителю мій! Прости мені мої гріхи. У своїй безконечній доброті ти сказав, що не хочеш смерті грішника, але чекаєш, щоб він навернувся і жив. Ти, Милосердний, не хочеш моєї загибелі і кожним словом своєї науки кличеш мене до спасення. Прийми ж моє щире каяття, бо з цілого серця жалую за свої гріхи і гиджуся ними.</p>
<h5>Митарева молитва</h5>
<p style="text-align: justify;">Боже, милостивий будь мені, грішному.</p>
<p style="text-align: justify;">Боже, очисти гріхи мої і помилуй мене.</p>
<p style="text-align: justify;">Без числа нагрішив я, Господи, прости мені.</p>


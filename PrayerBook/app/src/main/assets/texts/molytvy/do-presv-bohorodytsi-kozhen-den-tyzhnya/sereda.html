Богородице, ти єси уповання моє, ти стіна благодійна, пристановище і прибіжище моє, що зазнаю муки від пристрастей. Спаси мене від ворогів моїх, що гонять душу мою і всякими спокусами її знаджують. Бо на дорозі тій, по якій ходжу, сховано сіті на мене: безліч спокус, підступів, немочей душевних і тілесних, що до упадку гріховного зводять мене, і у відчаї не знаю, що вдіяти. Бо якщо покаятися захочу, закам’янілістю і озлобленням одержимий я; чи якщо плакати намагаюся, не маю сокрушення сердечного і жодної краплі сліз. Горе мені, окаянному! Горе бідності й убогості моїй! До кого ж прибігти мені, повинному, як не до тебе, милосердна Мати Господа і Спаса нашого, безнадійних надіє, стіно і покрове тих, що до тебе прибігають. Не відкинь мене, оскверненого, бо тебе єдину втіху маю в житті моїм, Діво, Маріє Богородице, і до тебе єдиної у всякій нужді зі сміливістю прибігаю. Тож не покинь мене в цьому житті і в часі смерті моєї поспіши мені, Помічнице моя, на допомогу, щоб побачили і засоромились всі вороги мої, переможені тобою, Владичице, Посереднице спасення мого. Амінь.
О, Пресвята Владичице моя, Богородице, від ангелів і архангелів, херувимів і серафимів чесніша, від усіх святих пресвятіша, Діво, Мати Божа! Спаси мене смиренного і грішного раба твого, ти бо знаєш Всемилостива Володарко, що всю мою надію, по Бозі, на тебе покладаю, і нема у мене іншого спасительного пристановища, крім тебе, Всеблагая. Ти моя кріпость, Владичице, ти моя сила, ти моя радість у скорботах, ти моє пристановище у спокусах, ти моя поправа в упадках, ти повна надія мого спасіння, о Мати Створителя і Господа мого! Допоможи мені, що плаваю в морі життя цього, буря-ми гріховними гнаний. Подай мені руку допомоги, Помічнице моя, та ізбав мене від згубної глибини, щоб не потонув я в безодні відчаю: бо буря гріхів і пристрастей повстала на мене і хвилі беззаконня потопляють мене. Але ти, милосердна Мати, спаси мене і до пристані безстрастя направ, безнадійних надіє і посереднице спасіння мого.
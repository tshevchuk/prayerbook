Зі скверних моїх уст прийми моління, нескверна, чиста і пречиста Діво Богородице! І не відкинь слів моїх, радосте моя, але споглянь і помилуй мене, Мати Творця мого! У час життя мого не покинь мене, бо знаєш, Владичице, що на тебе всю надію мою покладаю і все уповання моє в тобі. Тому в час смерті моєї заступися за мене, помічнице моя, радосте і потіхо, і не засором мене тоді. Знаю бо, Діво, що я, окаянний, в багатьох гріхах повинний, і тремчу, роздумуючи про час судний, але яви мені лице твоє, радосте моя, появи на мені милість твою, посереднице спасіння мого. Визволь мене, Владичице, від люті бісівської і страшної та грізної спокуси злих духів. Від злоби їхньої ізбави та всю скорботу дня цього судного на радість переміни твоїми відвідинами, і сподоби оминути начала і власті темряви та досягнути поклонитися Христу Богові нашому, що сидить на престолі слави з безначальним його Отцем і Пресвятим Духом на віки. Амінь.
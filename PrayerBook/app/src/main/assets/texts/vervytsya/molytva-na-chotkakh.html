<p><i>Св. Павло нас учить: «Моліться без перестанку» (1 Сл. 5,17). Цей апостольський заклик можемо сповнити в якійсь мірі молитвою на чотках. На чотках можна повторювати будь-яку молитву до Господа, Матері Божої чи святих.</i></p>
<p><i>Коротка молитва, яка збуджує в нас глибокі духовні почування і дитинне довір’я до Бога, це – Ісусова молитва:</i></p>
<p><b>«Господи, Ісусе Христе, Сину Божий, помилуй мене, грішного (грішну)».</b></p>
<p><i>Ісусовою молитвою прославляємо Триєдиного Бога – Отця, і Сина, і Святого Духа. Прославляємо Бога як Господа вседержителя, Творця неба і землі і всього видимого і невидимого. Вимовляємо ім’я, яке є понад у сяке ім’я (Фл 2,9) і в якому одержуємо все, чого просимо (Мт 16,23) -– Ісуса. Ісповідуємо, що він є обіцяним Месією, Христом, якого Бог послав для нас, людей, щоб звільнити нас від неволі диявола і гріха. Він же – Син Бога живого (Мт 16,16), який став людиною, щоб нас спасти своєю смертю і воскресенням. Молитвою єднаємося з Богом. Одначе, ми самі не всилі як належиться молитися. Святий Дух учить нас молитися до Отця в ім’я Ісуса (Мк. 13,11; Рм. 8,26-27).</i></p>
<p><i>Але водночас, стаючи перед Господом, признаємо, що не завжди ходили ми дорогами божих заповітів, не раз грішили і виявляли невдяку та холод до божої любови. Тому перепрошуємо його і благаємо в його милосердя словами <b>«помилуй мене, грішного (грішну)»</b>.</i></p>
<p><i>Ісусову молитву можна часто повторювати в часі дня. Володимир Мономах так учив своїх дітей: «Навіть і на коні їздячи - „Господи помилуй" благайте безперестану потай, – бо ся молитва єсть ліпша од у сіх» («Поучення дітям»).</i></p>
<p><i>Ісусова молитва справді помагає нам підносити думку до Бога і, хоч ми свідомі своєї немочі і гріховности, однак, будьмо переконані, що божа любов і милосердя – більші і сильніші від наших упадків.</i></p>
<br>
<p><i>Можна за таким зразком молитися на чотках:</i></p>
<br>
<p>Боже, милостивий будь мені, грішному (грішній).</p>
<p>Боже, очисти мої гріхи і помилуй мене.</p>
<p>Господи, що створив мене, – помилуй.</p>
<p>Без числа нагрішив (нагрішила) я, Господи, прости мені.</p>
<p>Богородице, Владичице, Діво, спаси мене.</p>
<p>Ангеле, хоронителю мій святий, від усякого зла охорони мене.</p>
<p>Святий апостоле <i>(ім’я)</i>, або мучениче <i>(ім’я)</i>, або отче Василіє, або преподобний отче <i>(ім’я)</i>, моли Бога за мене.</p>
<p>Господи, Ісусе Христе, Сину Божий, помилуй мене, грішного (грішну) <i>[скільки разів хочеш]</i>.</p>
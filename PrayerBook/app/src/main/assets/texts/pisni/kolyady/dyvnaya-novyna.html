Дивная новина: нині Діва Сина
Породила в Вифлеємі, Марія єдина.  (2)

Не в царській палаті, а межи бидляти
У пустині, у яскині, це треба всім знати:  (2)

Що то Бога іста Марія Пречиста
I рождає, і питає Його, як невіста.  (2)

На руках тримає, пісоньки співає,
Всемогутнім своїм Творцем Його називає.  (2)

Мовить: „Люляй, Сину, будь зо Мною вину,
Бо Ти зволив мене взяти за Матір єдину!”  (2)

„О, необійменний, о, непостиженний,
Спи Ти довго, рости скоро, Младенче блаженний!”  (2)

«Я в Тобі надію, Сину Мій, лелію:
Де сам будеш, Мене візьмеш, Ти Мій добродію.”  (2)

«Скажи, правосуде, де хто з вірних буде?
Хай зі Мною пред Тобою стануть всії люди”.  (2)

«Щоб Тебе молити і Тебе просити,
Щоб Ти дав нам в Своїм царстві во вік віків жити».  (2)

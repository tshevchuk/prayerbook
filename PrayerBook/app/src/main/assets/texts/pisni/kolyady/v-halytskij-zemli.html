В галицькій землі новая зоряВ галицькій землі
Зійшла з-за моря. – Щасть Боже!
Ясним промінням тьму просвітила,
Людей збудила. – Дай Боже!

Ой у Галичі красна невіста,
Мов би Пречиста. – Щасть Боже!
На руках носить, як соколятко,
Красне Дитятко. – Дай Боже!

Тота невіста, треба нам знати,
То вкраїнська Мати. – Щасть Боже!
А на руках її красна дитина,
Вкраїнська родина. – Дай Боже!

А ти на небі, ясная зоре,
Не йди за море. – Щасть Боже!
Но приязненько світи від нині
Вкраїнській дитині. – Дай Боже!

Щоби нам скоро гожа зростала,
Лиха не знала. – Щасть Боже!
Та й щоби в мирі всім людям мила
Щасливо жила. – Дай Боже!
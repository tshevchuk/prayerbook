Чудо у Давида домі –
Вістить ангел всім в народі:
Народився Бог наш у стайні малій,
Щоб спасти від смерти людство на землі.

В Вифлеємі перед вами
Чудо є з народинами:
Знайдете в вертепі Боже немовля –
Це Ісус Христос Бог і наш володар!

Вже пастирі поспішають,
Людям про чудо звіщають;
На коліна впали, поклін віддали,
У дитинці Бога свого пізнали.

І Христові дари склали –
Все що тільки в полі мали;
Співом Йосифа й Марію веселять –
Радується Божим Різдвом вся земля!
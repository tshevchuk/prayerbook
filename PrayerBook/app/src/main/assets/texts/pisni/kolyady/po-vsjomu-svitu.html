По всьому світу стала новина:
Діва Марія Сина зродила,
Сіном притрусила,  (2)
В яслах положила
Господнього Сина.

Діва Марія Бога просила:
«В що ж би я Сина Свого повила?»
Ти, небесний Царю,  (2)
Зішли Свої дари
Цьому дому господарю.

Зійшли янголи з неба до землі,
Принесли дари Діві Марії:
Три свічі воскові,  (2)
Ще й ризи шовкові
Ісусові Христові.

Прийшли три царі з східньої землі,
Принесли дари Діві Марії:
Покірно складають  (2)
I поклін віддають
Ісусові Христові.

Ой, засіяла звізда на небі,
Прийшли ангели к Діві Марії,
Співають їй пісні,  (2)
Господній Невісті,
I радість приносять.

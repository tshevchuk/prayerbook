Коли Христос родився і на світ з’явився,
Темна ніч стояла, зірка лиш сіяла. 

Ангели воспівають,
Христа Бога вихваляють:
«Слава! Слава! Слава!
Слава в вишних Богу!» 

Коли Діва Марія Сина породила,
То в постільку білу Його положила. 

Ангели воспівають,
Христа Бога вихваляють:
«Слава! Слава! Слава!
Слава в вишних Богу!» 

Пастушкам у полі янгол ся з’являє
Та їх до вертепу мило запрошає. 

Щоб дитятку честь віддати
І весело заспівати:
«Слава! Слава! Слава!
Слава в вишних Богу!» 

Із небесним хором всі днесь веселімся
І Христу-Дитятку щиро поклонімся. 

Щоб Дитятку честь віддати
І весело заспівати:
«Слава! Слава! Слава!
Слава в вишних Богу!»
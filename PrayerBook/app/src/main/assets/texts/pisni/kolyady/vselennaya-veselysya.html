Вселенная, веселися:
Бог від Діви днесь родився
У вертепі між бидляти  (2)
Там Христові поклін дати
Царіє, царіє приходять.

Ладан, миро, злото – дари
Там принесли тріє царі
Новонарожденному цареві,  (2)
Всього світу Господеві,
Віддають, віддають в покорі.

Пастиріє прибігають,
Зо свирільми поклін дають,
Пізнавши Бога рожденна,  (2)
Із Марії воплощенна,
Чистої, чистої Дівиці.

Ти, Йосифе, не смутися,
Веселіє, днесь родися:
Цей плід буде Тобі у радість,  (2)
У веселіє, у сладість
Від нині, від нині на віки.

Там ангели припадають,
„Слава во вишніх” співають,
Рожденному отрочаті  (2)
Поспішаються кланяти –
Во яслах, во яслах лежащу.

Пастиріям уподобімся,
Рожденному поклонімся,
Щоб ізволив мир нам дати,  (2)
Скорби в радість преміняти –
Віруючим, віруючим у нього.

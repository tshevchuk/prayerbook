Народився Бог на санях
В лемківськім містечку Дуклі.
Прийшли лемки у крисанях
І принесли місяць круглий.
Прийшли лемки у крисанях

І принесли місяць круглий.
Народився Бог на санях,
Прийшли лемки у крисанях
І місяць круглий принесли.

Тешуть теслі з срібла сани,
Стелиться сніжиста путь.
На тих санях в синь незнану
Дитя Боже повезуть. (2)

Тешуть теслі з срібла сани,
Сняться різдвяні пісні.
На тих санях ясна Пані,
Очі наче у сарни. (2)

Ніч у сніговій завії
Крутиться довкола стріх.
На долонях у Марії
Місяць – золотий горіх. (2)

Сходить сонце у крисані,
Спить слав’янськеє дитя.
Їдуть сани, плаче Пані,
Снігом стелиться життя. (2)

Тешуть теслі з срібла сани. (4)

Христос ся рождає! Славімо Його
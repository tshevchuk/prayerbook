Спи, Ісусе, спи, спатоньки ходи
Я Тебе му колисати,
Пісеньками присипляти:
Спи, Ісусе, спи маленький,
Спи, серденько, спи!
 
Спи, Лелійко, спи, головку склони
Ту на рученьках Марії,
Бач, Вона Тебе леліє:
Спи, Ісусе, спи маленький,
Спи, серденько, спи!
 
Спи, Убогий, спи, рученьки зложи,
Йосифа ще не видати,
Несе хлібця Тобі дати:
Спи, Ісусе, спи маленький,
Спи, серденько, спи.
 
Спи, Терпіне, спи, очка зажмури,
Не питай, що колись буде,
Що зготовлять Ти хрест люди:
Спи, Ісусе, спи маленький,
Спи, серденько, спи.
 
Спи, Ісусе, спи, а серце втвори,
Най при Ньому спочивають
Тут на землі і там в раю.
Спи, Ісусе, спи маленький,
Спи, серденько, спи.
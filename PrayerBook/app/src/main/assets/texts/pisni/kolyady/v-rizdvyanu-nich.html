Горить вогонь в далені
Біля нього пастирі
Сидять собі та й незнають,
Що велику радість мають
В різдвяну ніч
 
Враз засяє в небі рай
На весь український край
Ясна зіронька горить
Пробудіться всі хто спить
В різдвяну ніч
 
Не встидайтеся брати
Дідух нести до хати
Постеліти на долівці
Як це роблять українці
В різдвяну ніч
 
Не забудьте за снопа
З господарського двора
Щоб його колоски
Засіяли як свічки
В різдвяну ніч
 
На стіл сіна положіть
Та ще й свічку запаліть
Нехай світиться кутя
На добро і на життя
В різдвяну ніч
 
А рум’яні калачі,
Що виросли на печі
Занесіть до батька й неньки
Поцілуйте їх щиренько
В різдвяну ніч
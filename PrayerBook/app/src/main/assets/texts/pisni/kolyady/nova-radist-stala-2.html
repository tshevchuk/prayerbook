Нова радість стала,
Яка не бувала,
Над вертепом звіздар ясна (2)
Світло засіяла.
 
Де Христос родився,
З Діви воплотився,
Як чоловік пеленами (2)
Убого уповився.
 
Пастушки з ягнятком,
Перед тим дитятком,
На колінця припадають, (2)
Царя-Бога вихваляють.
 
Ой, Ти Царю, Царю,
Небесний владарю,
Даруй літа щасливії
Цього дому господарю. (2)
 
Дай нам в мирі жити,
І Тебе хвалити,
А по смерті в Царстві Твоїм, (2)
По вік-віків жити.
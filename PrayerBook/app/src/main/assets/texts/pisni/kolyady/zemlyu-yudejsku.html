Землю Юдейську нічка вкрила, 
Сном Благодаті світ спочива, 
Лиш убогі пастухи, пастухи, 
Стада свого стерегли, стерегли. 
Їм то Ангел ся являє 
І таку вість возвіщає: 
Спас прийшов, Спас прийшов! 
Він з Діви народився 
І в яслах положився 
Там в місті Вифлеєм, 
Там в місті Вифлеєм. 

В шопі знаходять Боже Дитя, 
Бідне, покірне, мовби ягня. 
І в Нім Бога пізнають, пізнають, 
Божу честь Му віддають, віддають: 
"О Владико, Христе Боже, 
Ми приносим, що хто може, 
В дар Тобі, в дар Тобі!. 
Зволь дари сі приняти, 
Ми ж мем Тя прославляти 
Тут і там, в небесах" (2).
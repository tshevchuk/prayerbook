Добрий вечір тобі, пане господарю: радуйся! 
Ой радуйся, земле, Син Божий народився! 

Застеляйте столи, та все килимами: радуйся! 
Ой радуйся, земле, Син Божий народився! 

Та кладіть калачі з ярої пшениці: радуйся! 
Ой радуйся, земле, Син Божий народився! 

Бо прийдуть до тебе три празники в гості: радуйся! 
Ой радуйся, земле, Син Божий народився! 

А що перший вже празник - Святеє Рождество: радуйся! 
Ой радуйся, земле, Син Божий народився! 

А другий вже празник - Святого Василя: радуйся! 
Ой радуйся, земле, Син Божий народився! 

А третій вже празник - Святі Водохрещі: радуйся! 
Ой радуйся, земле, Син Божий народився! 

А що перший празник зішле тобі втіху: радуйся! 
Ой радуйся, земле, Син Божий народився! 

А що другий празник зішле тобі щастя: радуйся! 
Ой радуйся, земле, Син Божий народився! 

А що третій празник зішле всім нам долю: радуйся! 
Ой радуйся, земле, Син Божий народився! 

Зішле всім нам долю, Україні волю: радуйся! 
Ой радуйся, земле, Син Божий народився!
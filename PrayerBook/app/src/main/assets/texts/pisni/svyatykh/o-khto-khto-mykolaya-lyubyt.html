О, хто, хто Миколая любить,
О хто, хто Миколаю служить,
Тому святий Миколай  (2)
На всякий час помагай,
Миколаю!

О, хто, хто спішить в твої двори,
Того Ти на землі й на морі
Все хорониш від напасти,  (2)
Не даєш му в гріхи впасти,
Миколаю!

О, хто, хто к ньому прибігає,
На поміч його призиває,
Той все з горя вийде ціло,  (2)
Охоронить душу й тіло,
Миколаю!

Омофор твій нам оборона
I одна від бід охорона,
Не дай марно нам пропасти,  (2)
Ворогам у руки впасти,
Миколаю!

Побіждай врагів наших всюди,
Помічник во скорбіх нам буди,
Хотячих нас роздорити,  (2)
Дай уста їх заградити,
Миколаю!

Миколає, молися за нами,
Благаєм Тебе зі сльозами,
Ми тя будем вихваляти,  (2)
Ім’я Твоє величати,
Навіки!

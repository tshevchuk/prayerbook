Нехай звенить днесь кругом
Пісня свята любви.
Нехай славить на весь світ
Пресвяту Матір в небеси.

Маріє, Божа Мати,  (2)
Зглянься Ти над нами.
Маріє, Маріє, Маріє, –
Кличем всі серцем і устами!

До Тебе всі тут спішать
Віддати свій поклін,
Тобі на честь піснь несесь,
На Твою славу грає дзвін.

Маріє, Божа Мати...  (2)

У стіп Твоїх всі клячать,
До Тебе шлють мольби:
«О, пресвята, глянь на нас,
Визволь від горя, від журби!»

Маріє, Божа Мати...  (2)

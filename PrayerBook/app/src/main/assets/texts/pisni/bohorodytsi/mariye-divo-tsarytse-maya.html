Маріє Діво, царице мая,
Тобі несемо в жертві любов,
А Ти заступиш всіх, всеблагая,  (2)
Хто тільки прийде під Твій покров.

У Тебе поміч, Ти нам надія.
Ти охорона для нас усіх.
Як нас придавить вража затія,  (2)
Наставить сіті злоба і гріх.

Всеблагая Мати Бога живого,
Тебе благаєм в цей місяць май,
Встався за нами у Сина Свого  (2)
За нас, всіх бідних, за рідний край.

Як вірні діти, царице мая,
Тобі ми зложим в жертві любов,
Ти пригорни нас всіх, всеблагая,  (2)
Під Свою милість, ласки покров.

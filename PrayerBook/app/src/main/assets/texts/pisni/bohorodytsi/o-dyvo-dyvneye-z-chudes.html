О дивноє чудо з чудес
Явилась Пречиста з небес.
Явилась в криниці, в селі Зарваниці,
Бог ласки зсилає з небес.

У білій одежі була,
В небесному сяйві сяла,
Дітей не забула, до вірних прибула,
Пречистая Діва з небес.

Пречистая Діва Свята,
Яка ти для нас дорога,
Покрий нас від злого Святим Омофором,
Дай силу постати з гріха.

Прийдіть всі до мене, прийдіть,
З собою весь світ заведіть,
Я вас успокою, дам силу в молитві,
Укажу найкращий вам світ.

Подяку складаєм тобі,
Ми діти твої на землі,
Моли свого сина, о Мати єдина,
Щоб стрінутись з ним в небесі.

Радіємо нині з чудес,
Явилась Пречиста з небес,
Царює у небі, шле ласки в потребі,
Хто помочі просить її.
Богородице Діво, радуйся!
Обрадованна, Господь з Тобою,
Ти між святими є пресвятою,
Благословенна Ти між женами,  (2)
Пречиста Діво, радуйся з нами,
Радуйся!

Богородице Діво, радуйся!
Благословенний плід Твій єсть у Тобі,
Що його зачала в чистій утробі,
Ти нам зродила Христа і Спаса,  (2)
Ти Мати Божа і Мати наша,
Радуйся!

Богородице Діво, радуйся!
На благодатну вість Гавриїла,
Ти у смиренні так відповіла:
„Нехай ся стане по слову Твому,  (2)
Я все слугою Богу Святому”.
Радуйся!

Богородице Діво, радуйся!
Радуйся, квіте із Назарета,
Тебе вітає Єлисавета:
«Радуйся, Діво благословенна,  (2)
Славу співає Тобі вселенна,
Радуйся!»

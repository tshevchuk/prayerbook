Вихваляйте доли, гори,
Луги, цвіти, ліси, бори,
Найкраснішу над всі діви,  (2)
Чудо дивне Божой сили.

Милим шумом, нуж потічки,
Та й піснями любі птички,
Честь віддайте днесь цариці  (2)
Непорочній вседівиці.

Всі скажіть їй: О, Маріє,
О, пречудна Ти леліє!
Най же буде честь і слава,  (2)
Творцю Твому, о, ласкава!

Ти в любві нам сонце ясне,
Нею повне серце красне;
Ти нам місяць і зірниця:  (2)
Бо вся чиста Ти дівиця!

Ти, як рожа цвітка біла,
Що світ вонев наповнила,
Без порока Ти зачата,  (2)
А по смерті в небо взята!

Що Ти Богу так милою,
Це покора причиною;
Це покора учинила,  (2)
Що Ти Бога породила!

О, пречудна Діво, Мати,
Не давай нам загибати,
Для любови Сина Свого,  (2)
Хорони нас всіх від злого.

Дай нам в ласці Божій жити,
Свято нашу жизнь скінчити,
В небі Бога вихваляти,  (2)
Вдячну піснь Ти заспівати.

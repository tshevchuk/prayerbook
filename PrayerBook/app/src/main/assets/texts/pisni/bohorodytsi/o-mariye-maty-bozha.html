О, Маріє, Мати Божа,
Зглянься Ти над нами,
Ми до Тебе прибігаєм
З сльозами, мольбами.

Ми до Тебе прибігаєм  (2)
I серця приносим,
А у Тебе заступництва
Молимо і просим.

Заступайся в Сина Свого,
За нами, синами,
Свої мольби неси Йому
З нашимим сльозами.

Умоли нам гріхів прощі,  (2)
Мати, наша Ненько,
Щоб ми були серцем чисті,
Як роса раненько.

Щоб ми були серцем чисті,
Добре все творили,
Йшли слідами Сина Твого,
По-божому жили.

Щоб ми жили, як Бог хоче,  (2)
В щасті чи в недолі,
Та все вірні, все згідливі
З судом Божой волі.

Все згідливі, все в надії
На ту нагороду,
Що хрестом з’єднав Спаситель
Для людського роду.

О, Маріє, Мати Божа,  (2)
Встався Ти за нами,
Ти нам ввіки будеш Мати,
Ми Тобі – синами.

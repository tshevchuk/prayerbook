Ген до неба наші очі,
Серця й руки піднесім.
I Марії радо, щиро
Вірну службу присвятім

Бо Марія – Божа Мати,  (2)
Не дасть дітям погибати
Поведе до щастя всіх.

Під прапор Марії Діви
Всі гуртуймось мужньо враз,
Журби земські й земські мрії
Киньмо далеко від нас.

До борби за правду Божу,  (2)
За чеснот красу преможну
Днесь ставаймо разом всі.

Вселаскава в кожну хвилю
Вислухать готова нас,
Всемогутня лиху долю
Відвернути може в час,

Тож з Тобою, Божа Мати,  (2)
Ми готові і вмирати,
Не боїмось ада тьми.

Наш марійський сей кружочок
Для Марії лиш цвіте,
I вінок з живих цвіточок
Любви в дарі їх несе.

Бо Марія – добра Мати,  (2)
Не дасть дітям погибати,
Поведе до щастя всіх.

Пренебесна, пречудесна Діво Маріє!
Ти нам Мати всім єдина,  (2)
Наймиліша в Свого Сина,
Мати Божа, Маріє!

Найчесніша, наславніша Діво Маріє!
Херувими, серафими  (2)
Величають тя з святими,
Мати Божа, Маріє!

Зоре ясна і прекрасна, Діво Маріє!
Ти надія наша в небі  (2)
I заступниця в потребі,
Мати Божа, Маріє!

О, всепіта славо світа, Діво Маріє!
Пісню Ти заносим щиру  (2)
I молитву на офіру,
Мати Божа, Маріє!

Благодатна і ласкава, Діво Маріє!
На життя бурхливім морю,  (2)
Помагай нам в нужді, горю,
Мати Божа, Маріє!

Ти дорога всім до Бога, Діво Маріє!
Від гріхів все хорони нас,  (2)
I до неба заведи нас,
Мати Божа, Маріє!

Пречистая Діво, Мати руського краю,
З ангелами і святими тя величаю.
Ти грішників з тяжкої муки  (2)
Через Свої спасаєш руки:
Не дай пропасти!

Тобі всі святії служать, Богородице,
I ми, грішні, Тебе славим, о, Владичице.
Цілим серцем радо, сміло,  (2)
Тобі служать душа і тіло,
Мати Чистая!

Хто ж не знає Твоєї ласки, Ти всіх спасаєш,
В Підкамені всім потрібні ласки зсилаєш.
Темних, хворих і уломних,  (2)
Потішаєш і бездомних –
Потіш і мене!

Май в опіці і милості вірного слугу,
Не дай мені попадати в велику тугу,
Дай потіху і розраду,  (2)
Дай нам поміч і пораду,
Мати ласкава!

Прибігаючих до Тебе у всіх потребах
Спомагаєш нас; всіх вірних ведеш до неба.
Не позбав мене навіки  (2)
Пресвятої Твоєї опіки,
Мене, грішного!

Подай руку в тяжкій хвилині і у тривозі,
Зберігай нас повсякчасно в милості Божій.
Будь нам сильна оборона,  (2)
Українського народу
Світлий Покрове!

З Твоїм Сином возлюбленим будь нам ласкава,
А за те Пречистій Тройці хай буде честь, слава.
I Тебе, предобра Мати,  (2)
Хочемо завжди величати
Навіки. Амінь!

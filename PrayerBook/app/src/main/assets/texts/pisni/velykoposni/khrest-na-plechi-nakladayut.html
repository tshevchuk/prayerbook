Хрест на плечі накладають,
Б’ють, катують, попихають;
Серед крови, серед поту  (2)
Спас іде вже на Голготу

Упадає раз і другий,
Бачать тоє жидів слуги,
Киринейчик поступає  (2)
I хрест нести помагає.

Плачуть люди, гірко плачуть,
Бо тяженьку муку бачуть.
«Ой, не плачте надо Мною,  (2)
А заплачте над собою!»

От і вже гора Голгота!
Приступає войнів рота:
Розпинає, прибиває,  (2)
Хрест високо піднімає.

Людський роде окаянний,
Повний блуда, злоби повний!
Бачиш страсті Бога Сина,  (2)
Впадь же щиро на коліна.

Бийся в груди, мийсь сльозами:
«Боже, змилуйся над нами!
О, не дай нам в пекло впасти  (2)
Ради Твого Сина страсти».

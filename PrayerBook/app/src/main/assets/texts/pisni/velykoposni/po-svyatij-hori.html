По святій горі Спаситель ходив,
А – а – а – лилуя,
Спаситель ходив, райський сад садив
Господи помилуй.
 
Райський сад садив, три рази полив,
А – а – а – лилуя,
Три рази полив, райський сад зацвив,
Господи помилуй.
 
Жорстокі діти, зірвали квітки,
А – а – а – лилуя,
Квіти зірвали, марно зів’яли,
Господи помилуй.
 
Спаситель сказав, „Не журітеся,”
А – а – а – лилуя,
Моя тернина біло зацвіла,
Господи помилуй.
 
Її зірвете, вінок сплетете,
А – а – а – лилуя,
Вінок сплетете, мене вберете,
Господи помилуй.
 
Вінок сплетете, мене вберете,
А – а – а – лилуя,
Із мого ребра, потече кров–вода,
Господи помилуй.
 
Я тою кров’ю, ввесь народ скроплю,
А – а – а – лилуя,
Ввесь народ скроплю, з собою візьму,
Господи помилуй.
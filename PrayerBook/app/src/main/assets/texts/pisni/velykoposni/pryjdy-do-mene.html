Прийди до мене, милий Ісусе,
А я на муки Тебе не дам,
Не дам зранити, о милий Боже,
Твоїх болючих, святих п’ять ран.

Прийди до мене, милий Ісусе,
Я Тебе терням більш не зраню,
Сплету віночок з чудних квіточок,
Під святі ноги Ти постелю.

Прийди до мене, милий Ісусе,
А я хрест нести Тобі не дам,
Візьму хрест тяжкий на свої плечі,
І на Голгофу понесу сам.

Прийди до мене, милий Ісусе,
Одежі зняти з Тебе не дам.
Не дам зранити, о милий Боже,
Твоїх болючих, святих п’ять ран.

Прийди до мене, милий Ісусе,
Бо Ти мій добрий Отець і пан.
А я не зраджу Тебе, як Юда,
Я буду вірний, як Йоан.
 
Прийди до мене, милий Ісусе,
Жовчі напитись Тобі не дам.
Я поламаю всі гострі списи,
Котрі на Тебе ворог послав.
 
Прийди до мене, милий Ісусе,
Плакати серцю Твому не дам,
Я заслоню Тя від злоби святу,
За Тебе, Христе, життя віддам.
 
Прийди до мене, милий Ісусе,
Я ж Тобі, Христе, поклін приніс,
З щирих молитов, пахучих квітів
З радості серця й гарячих сліз.
 
Прийди до мене, милий Ісусе,
Бо ворог з пекла мене пожре.
Погубить душу мою навіки,
Пекельну радість всім вознесе.
 
Прийди до мене, милий Ісусе,
На віки вічні зі мною будь.
В Царство небесне Ти заведи мя,
Де всі ангели святі живуть.
 
Прийди до мене, милий Ісусе,
Під видом хліба і вина.
Без Пресвятої Євхаристії
Без Тебе, Христе, життя нема.
Тебе, Бога, хвалимо,
  Тебе, Господа, ісповідуємо.
Тебе, предвічного Отця,
  вся земля величає.
Тобі всі ангели,
  Тобі небеса і всі сили,
Тобі херувими й серафими
  безперестанними голосами співають:
Свят, свят, свят
  Господь Бог Саваот!
Повні небеса і земля
  величної хвали Твоєї!
Тебе хвалить
  преславний апостольський хор.
Тебе хвалить
  збір пророків.
Тебе хвалить
  пресвітле мучеників воїнство.
Тебе по всій вселенній
  ісповідує свята Церква:
Отця незбагненної величности,
  поклоняємого Твого істинного
  і єдинородного Сина,
  і Святого Утішителя Духа.
Ти цар слави, Христе,
  Ти Отця предвічний Син єси.
Ти для спасення людини
  не погордив дівичою утробою.
Ти переміг смерти жало,
  відчинив для віруючих
  царство небесне.
Ти праворуч Бога сидиш
  у славі Отця;
Як суддя, віруємо, маєш прийти.
Тому Тебе просимо:
Допоможи рабам Твоїм,
  що їх викупив Ти
  Своєю дорогоцінною кров’ю:
Сподоби зі святими Твоїми
  у вічній славі Твоїй царювати.

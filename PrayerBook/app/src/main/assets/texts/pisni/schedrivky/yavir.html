Стоїть явір зелененький,
Рано, рано, Син Божий, Марія.

А в тім яворі райські бджоли.
Рано, рано, Син Божий, Марія.

Попід корінням чорнії бобри.
Рано, рано, Син Божий, Марія.

А на вершку яснії соколи.
Рано, рано, Син Божий, Марія.

Чорнії бобри та на шубоньку.
Рано, рано, Син Божий, Марія.

Райські бджолоньки на свічечку.
Рано, рано, Син Божий, Марія.

Ясні соколи на врішочку,
Рано, рано, Син Божий, Марія.
Ти, Йордане, приготовися!
Ти, Йоане скоро спішися
Діви Марії хрестити Сина, (2)
Бога Слова в Тройці єдина
Во річних, во річних струях.

Облаки, глас свій спустіте,
Йоану се возвістіте.
Най він стане на Йордані (2)
І положить свої долоні
На главі, на главі Христа.

Архангели і Херувими
А і з ними і Серафими
Боговійно всі предстояли, (2)
Хрещенню Творця вслугували,
Як хрестив, як хрестив Йоан.

Небеса днесь ся відчиняють
І Святого Духа вітають.
Він бо у виді голубинім (2)
З неба злітає над Божим Сином
При Його, при Його хресті.

Що за дар, Христе, Царю, Владико,
Дали Тобі такий великий?
Що Ти на водах днесь ся явив, (2)
Своїм хрещенням нас відродив
І собі, і собі з'єднав.

Глянув Отець із небеси:
Ти возлюблений Син Мій єси!
Всі Йому, люди, послух дайте (2)
І безнастанно прославляйте,
Що ся днесь, що ся днесь явив.

І ми нині просім Йоана,
Що Йому власть хрестити дана,
Най він упросить Спаса і Бога, (2)
Щоб отверта була дорога
Нам грішним, нам грішним у рай.
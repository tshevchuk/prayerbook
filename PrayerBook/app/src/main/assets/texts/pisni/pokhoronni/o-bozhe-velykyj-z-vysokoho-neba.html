О, Боже Великий, з високого неба,
Послухай  молитву мою.
Прийми мою душу до Себе на небо,
А тіло – у сиру землю.
 
Колись мої ноги до церкви ходили,
Коли ще здорові були.
Колись мої уста до вас говорили,
А нині вони вже німі.
 
Колись мої руки тяженько робили,
А нині на грудях лежать.
Колись мої очі на вас ся дивили,
А нині вони уже сплять.
 
Простіть мені рідні всі мої провини,
Коли я образила вас.
Бо я вже відходжу від свойого дому,
І більш не повернусь до вас.
 
Насипте на гробі високу могилу,
Вона вся травою заросте.
Посадіть на гробі червону калину,
Вона на весні зацвіте.
 
І будуть весною пташки прилітати,
І будуть співати пісні.
Я їх не почую, бо буду лежати
Глибоко у сирій землі.
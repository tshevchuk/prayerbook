Моліться всі бо близький час
Господь  прийде у славі
За тяжкий гріх  судити нас
За помисли лукаві.
 
Того Господь хто добре жив
Візьме у свої руки
Хто ж блудно все життя  провів
Піде на вічні муки.
 
Душе моя не спи в гріхах
Не спи молися Богу
Бо за тяжкі гріхи підеш
В пекельную дорогу.
 
Душе моя  що вчиниш ти
Що будеш ти робити
Як ангел Божий з висоти
Буде на суд трубити?
 
О Боже мій прости мені
Почуй моє благання
В цей тяжкий час у смутні дні
Пройми моє каяння.
В темну могилу Тебе несемо,
Жаль за тобою в серцях несемо,
А дзвони сумно грають за нами,  (2)
Тебе прощаєм нині сльозами.

Вже перед нами суха могила –
Де твоя слава, краса і сила,
Вся життя втіха, майно незмірне,  (2)
Всі твої други і слуги вірні?

Де ж твоя радість, втіха, забава,
Де твоя мудрість, блиск, честь і слава,
I де ж то ділась, що перед днями  (2)
Красна і сильна була між нами.

В темній могилі спічнеш за хвилю
Як цвіт зів’ялий в німім безсиллю
Порохом станеш – пилом, землею,  (2)
Спічнеш до суду у злуці з нею.

З пороху всталась, порохом станеш,
Як цвіт зацвилась, як цвіт зів’янеш;
Один безсмертний Бог лиш над нами,  (2)
Він всемогутній, править віками.

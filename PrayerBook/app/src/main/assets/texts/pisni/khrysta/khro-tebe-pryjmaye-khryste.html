Хто Тебе приймає, Христе,
В Євхаристії Святій,
Той колись із серцем чистим
Стане на страшнім суді.

Хто Тебе не зневажає,
Хто на поміч жде Твою,
Ти Його благословляєш
Через Євхаристію.

Хто жде помочі з Причастя,
Змивши ним гріхи свої,
Той одержить вічне щастя
З рук, Спасителю, Твоїх.

Тож прийму, Ісусе Христе,
В тайні вічного Тебе.
Ти мене з гріхів очистиш,
Благодать зішлеш з небес.

А пізніше, після смерті,
Як скінчу життя земне,
В рай життя відчиниш двері
І поселиш там мене.
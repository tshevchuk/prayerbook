Люблю Тебе, люблю всім серцем, Боже,
Як людське серце полюбити може.
Мені Ти - світ і ціль життя дороги,
І світ, і ціль; без них життя убоге.

Коли заплачу, Ти мене потішиш,
Коли впаду, із поміччю поспішиш.
Навчи мене в недолі сльози терти,
Навчи мене в любові жити й вмерти.

Навчи мене, як зберегти побожність,
У руках чемність, в мові осторожність;
Навчи людей судити обережно,
Прощати всім, як Ти прощав безмежно.

І ворога приймати все прихильно,
Навчи трудитись терпеливо й пильно.
Слівцем найменшим, думкою одною
Не провинитися мені перед Тобою.

Під Твій покров верни Свою дитину;
Люблю Тебе до смерті, до загину.
В Твоїх руках моя спочине доля,
Нехай Твоя свята сповниться воля.
Вірую, Господи, і визнаю,
Що Ти Син Бога живого,
Прийшов на землю, щоб душу мою  (2)
Спасти від всякого злого.

Ти за причасника в храмі святім
Прийми м’я в тайній вечері.
Тайну Твоїм ворогам не повім  (2)
I не відчиню їм двері.

Не як той Юда, цілую Тебе,
Щоби віддати на муки,
А як розбійник той ще за життя,  (2)
До Тебе возношу руки.

Господи Боже, мене пом’яни,
Як прийдеш в царство небесне,
I благодаттю мене осіни,  (2)
Нехай і грішник воскресне!

Нехай причастя це пресвяте
На кару м’я не осудить,
Лиш на щасливе і вічне життя  (2)
Душу і тіло пробудить.

Боже, Ти милостив грішному будь
Мені в великій провині,
I безчисленні гріхи мої забудь,  (2)
Прости ми, Господи, нині.

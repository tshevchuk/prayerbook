Зійшла зоря, вставайте люди,
Бог посилає свято нам,
Церковний дзвін зі сну нас будить,
І кличе нас у Божий храм.

Відкрились двері в Божім храмі,
І Служба Божа почалась,
Співали люди, били дзвони,
І слава в небо понеслась.

Христос прийшов у нашу церкву,
Святе Причастя в руки взяв.
Раділи ангели і люди,
Що Сам Христос нас причащав.

Сказав, що всіх візьме до неба,
Хто з вірою прийшов у храм.
Бо дзвін церковний кличе в небо,
А дзвоном тим дзвенить Він Сам.

На камені Ти, милий Боже,
Поставив храм і дав нам дзвін.
Ніхто його розбить не зможе,
Бо Ти сказав, що вічний він.

Дзвони дзвенять нам без уяви,
Будять зі сну, і кличуть в храм.
Бо дзвін дзвонить на Божу славу
На радість ангелам і нам.
Святе Причастя урочисте:
Вступив Ісус у серце чисте.
Молюся Господу Святому,
Мій Бог в мені, а я у ньому.
З любові Христової ласку я п'ю,
Ісусе, Ісусе, Тебе я люблю.

Святе Причастя - цвіт надії,
Утіха Матері Марії.
Щаслива вся моя родина:
Я маю в серці Бога Сина.
З любові Христової ласку я п'ю,
Ісусе, Ісусе, Тебе я люблю.

Святе Причастя - урочисте:
Вступив Ісус у серце чисте
Радіє Ангел-Хоронитель:
Прийшов до мене сам Спаситель.
З любові Христової ласку я п'ю,
Ісусе, Ісусе, Тебе я люблю.
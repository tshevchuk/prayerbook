Лине пісня про Ісуса,
Про діла Його святі
Я до нього пригорнуся
Щирим серцем у житті.

Приспів:
Все віддам я для Ісуса
Серце, душу і життя
І навіки з ним злучуся
В царстві вічного буття.

Про любов Його безмірну
Лине пісня серед нас.
Буду я для нього вірний
Кожен день і кожен час.

Приспів: ...

Нехай світ, як море, грізно
Клекотить, реве, шумить,
В небі там моя Вітчизна
Непохитною стоїть.

Приспів: ...

Не страшні смерть і могила
Серед горя і тривог.
Він зростив для мене крила
Мій спаситель і мій Бог.

Приспів: ...
Милосердний і всемогутній Боже, Отче Вседержителю, Ти могутньою силою Своєю з нічого все сотворив і поклав початки всього, що існує в світі. Ти створив людину на подобу Твою і образ Твій і високою тайною освятив союз подружжя чоловіка і жінки - як образ Свого єднання з Твоїм вибраним народом і Христа Спасителя з Церквою. Сам і нині споглянь, Господи, на молитву недосконалих рабів і водночас - дітей Твоїх і згадай закон Твій про помноження роду людського. Зглянься, Милосердний, на нас, що союзом подружнім з'єднані, бо благаємо допомоги Твоєї.

Будь милостивим Покровителем нашим, вислухай наше благання і пошли нам Твою благодать і ласку дітородження. Нехай буде над нами милість Твоя, нехай розв'яжуться узи неплідності нашої та дарований буде нам плід лона на добро, щоб ми побачили дітей синів своїх аж до третього й четвертого покоління і до бажаної старості дожили та ввійшли у Царство Небесне. Бо Тобі належить всяка слава, честь і поклоніння з єдинородним Твоїм Сином, Господом нашим Ісусом Христом, і пресвятим, благим і животворящим Твоїм Духом, - нині і повсякчас, і на віки віків. Амінь.
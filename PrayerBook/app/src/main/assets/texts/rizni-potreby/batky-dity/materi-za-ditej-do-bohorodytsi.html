Пречиста Діво Маріє, Мати Божа, Яка - з волі й задуму Господніх - непорочно зачала та народила, і на благо всього світу, разом із св. Обручником Йосифом, виховала Свого Божественного Сина й Спасителя світу!

Вислухай, моя Свята Заступнице й Покровителько, мою до Нього тиху та щиру молитву і благання й упроси Його, аби Він Своєю милістю і благодаттю дав мені належної - Божої мудрости, сили й терпіння виплекати й виховати моїх дітей чесними і богобоязними людьми, щоби вони були втіхою і підтримкою мені на старість, і всьому народові українському окрасою, і щоб щирим і чистим серцем служили Христовій Церкві та славили й хвалили величне Боже ім’я та ублажали Твої, Богородице, материнство і покору Господній волі. Амінь.
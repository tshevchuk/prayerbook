Пречиста Діва Маріє, Мати Божа, що непорочно народила, і на благо всього світу Свого Єдинородного Сина виховала! Вислухай, моя свята Заступнице й Покровительнице, мою - промовлену через Тебе - тиху й щиру молитву до Господа.

І нехай Він, усеблагий і милосердний, дасть мені сили й терпіння виплекати й виховати моїх дітей чесними, порядними і богобоязними людьми, щоби були втіхою і підпорою мені на старість і всьому народові українському окрасою і щоб чистим і нелукавим серцем правдиво славили Господа та Твоє, Богородице, ім'я ублажали. Амінь.
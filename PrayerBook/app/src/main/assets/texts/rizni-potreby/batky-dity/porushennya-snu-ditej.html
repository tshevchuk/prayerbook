(До семи святих отроків Ефеських)


О, пречудесні святі отроки, міста Ефесу похвало і всього всесвіту надіє в Господі! Гляньте з висоти небесної слави на нас, що з любов'ю всемогутньому й премудрому Богові поклоняються та пам'ять вашу почитають, а, найперше, на діток християнських, що вашому заступництву перед Господом батьки їх доручили, зішліть на них благословення Христа Бога, що велів не забороняти дітям приходити до Нього.

Його милістю і благодаттю хворих з-поміж них зціліть, скорботних утіште, серця їхні в чистоті збережіть, покірністю їх наповніть і в благодатному ґрунті сердець їхніх зерна правдивої віри і сповідання Божого засійте та скріпіть, щоб від сили в силу їм зростати і всіх нас, що перед святою іконою вашою гарячі молитви через вас Творцеві  возсилаємо, сподобіть Царство Небесне здобути й неустанно там прославляти пречудесне ім'я Пресвятої Тройці - Отця, і Сина, і Святого Духа на віки віків. Амінь
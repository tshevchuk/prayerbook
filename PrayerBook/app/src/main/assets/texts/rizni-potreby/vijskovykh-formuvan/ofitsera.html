Боже і Отче Господа нашого Ісуса Христа, вислухай, благаю, молитву за всіх моїх підлеглих. Дозволь мені бути сповненим духом Христовим у всіх моїх зусиллях і в усіх наказах, з якими звертаюся до тих, кого мені довірено.

Просвіти мій розум присутністю Твого Святого Духа, щоб усі рішення, що їх я приймаю, відповідали Твоїй святій волі та загальному добру. Всемогутній і милостивий Боже, благослови мене на віддану службу моєму народові, бо Ти – Бог, що милує і спасає. Амінь.
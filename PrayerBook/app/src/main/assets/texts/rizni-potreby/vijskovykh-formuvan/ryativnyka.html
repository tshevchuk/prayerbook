Предвічний Боже, Ти, що так сильно полюбив світ, що й Сина свого єдинородного дав для спасіння людського роду, даруй мені, прошу Тебе, силу духу та відваги, милосердя та співчуття стосовно всіх, хто потребує моєї допомоги.

Допоможи мені з гідністю виконувати мій обов’язок захисту та порятунку людського життя. Оберігай мене від усяких загроз. Хорони під час усіляких небезпек.

Незламною силою Твого милосердя утверджуй мене в щедрому служінні моїм братам і сестрам, щоб я міг завжди залишатися слухняним заповіді Твого возлюбленого Сина: «Немає більшої любові, коли хто кладе життя своє за своїх друзів». Повсякчас благословляй мене на всіх дорогах мого життя, бо Ти щедрий і милостивий Бог наш, і Тобі славу возсилаємо, Отцю, і Сину, і Святому Духові, нині, і повсякчас, і на віки вічні. Амінь.
До Тебе, всемогутній вічний Боже, Творче неба і землі, я смиренно підношу моє серце. Благаю Тебе, Владико, скріпи серце моє, щоб було воно міцним, як міць наших гармат, щоб руки мої були сильними, як грізна потуга наших батарей. Дозволь, щоб у час бою душі наших праведних спочилих оточували нас своєю присутністю, і запали в серці моєму чисте полум’я, що просвітлювало б глибину мого духу та сповнювало б мене щирою радістю жертовності та посвяти у справі захисту рідного народу.

Заступи, спаси, помилуй і охорони, Боже, мою сім’ю, моїх рідних і друзів, увесь наш народ і нашу Батьківщину. Бо Ти – Бог, що милує і спасає, і Тобі славу возсилаємо, Отцю, і Сину, і Святому Духові, нині, і повсякчас, і на віки вічні. Амінь.
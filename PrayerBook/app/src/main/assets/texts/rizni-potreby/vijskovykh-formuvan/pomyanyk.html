Тих, хто нас ненавидить і кривдить, прости, Господи-Чоловіколюбче. Доброчинцям нашим добро вчини. Братам і родичам нашим даруй, чого вони просять для спасіння і життя вічного. На немічних споглянь і зцілення їм подай. Покеруй тими, що на морі, подорожнім будь супутником.

Усім християнам допомагай у боротьбі. Тим, хто служить нам і милує нас, відпущення гріхів даруй. Тих, що заповіли нам, недостойним, молитися за них, помилуй з великої Твоєї милості. Пом’яни, Господи, раніше спочилих отців, матерів, братів і сестер наших і упокой їх там, де сяє світло лиця Твого.

Пом’яни, Господи, братів наших поневолених і визволи їх від усякої небезпеки. Пом’яни, Господи, тих, що дари приносять і добро чинять у святих Твоїх церквах і за вбогих пам’ятають, і дай їм, чого вони просять для спасіння і життя вічне.

Пом’яни, Господи, і нас, смиренних, грішних і недостойних рабів Твоїх, і просвіти наш розум світлом розуму Твого, і провадь нас по стежках заповідей Твоїх молитвами пречистої Владичиці нашої Богородиці і Вседіви Марії і всіх святих Твоїх, бо Ти благословен єси на віки вічні. Амінь.
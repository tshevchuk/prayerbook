Боже всякої справедливості та невичерпне джерело усякого милосердя, Ти, що невтомно тримаєш широко розпростертими свої обійми, як люблячий Батько, завжди очікуючи повернення заблуканих синів і дочок. Господи, Ти, що ніколи не вагаєшся залишити дев’яносто дев’ять овечок, щоб відшукати ту одну, що віддалилася від Твого стада. Молю Тебе, всемилосердний Боже, лікарю душ і тіл, дозволь мені бути знаряддям зцілення для всіх довірених моїй опіці. Нехай моя служба Твоїм синам і донькам, зраненим гріхом і відчаєм, стане виявом Твоєї любові до впалого людства.

Ти, що хочеш, щоб усі люди спаслися, дозволь і мені бути Твоїм вірним слугою та спів­ працівником у справі спасіння людського роду. Бо Ти – Бог лагідний і милосердний, що не шукаєш смерті грішника, але бажаєш, щоб всі прийшли до пізнання істини, і Тобі славу возсилаємо, Отцю, і Сину, і Святому Духові, нині, і повсякчас, і на віки вічні. Амінь.
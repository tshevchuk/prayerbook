Всемогутній і милосердний Боже, Отче мій! До Тебе звертаюся в цій великій біді, в якій я тепер перебуваю. Я поранений (хворий) і до ліжка мого прикутий. То до кого ж маю звернутися, в кого допомоги шукати, як не в Тебе, лікарю недужих, утішителю засмучених, допомого потребуючих? Мучуся в недузі моїй і нікого не маю тут, окрім Тебе, Бога мого. Тому до Тебе припадаю і черпаю від Тебе надію і силу та молю Тебе: втихомир мої болі, вилікуй мої рани і вирятуй мене із недуги моєї. Дай мені з постелі смутку краще пізнати себе, відвернутися від своїх гріхів і в здоров’ї кращим встати із ложа болізні моєї.

Прошу Тебе і за всіх хворих та поранених, споглянь милостиво на них. Просвіти розумом своїм тих, що нас лікують, додай терпеливості тим, що нас доглядають, приведи до нас добрих друзів, які словом втіхи зціляють духовні рани. Поверни мене до здоров’я, бо хочу Тобі служити і свій військовий обов’язок сповняти. Амінь.
Всемогутній вічний Боже, Творче неба і землі, поглянь милостивим оком на нас, Твоїх вірних синів і доньок, що виконуючи наш обов’язок, поринаємо в небесну блакить. Пошли, молимо, святого архистратига Михаїла, провідника Твого ангельського воїнства, щоб був нам опікуном і охоронцем.

Наповнюй, Господи, простір наших куполів і неси нас на крилах Твого вітру. Могутньою Твоєю десницею оберігай нас у повітрі та підтримуй під час приземлення. Даруй, щоб віра наша завжди залишалася світлою, як світлість наших куполів, а наша мужність нехай залишається такою ж неприборканою, як вітер, що їх несе по небу.

Складаємо наше життя в руки Твої, Господи. Будь нам ласкавим пристановищем по всі дні життя нашого.

Бо Твоя є влада, і Твоє є Царство, і сила, і слава Отця, і Сина, і Святого Духа, нині, і повсякчас, і на віки вічні. Амінь.
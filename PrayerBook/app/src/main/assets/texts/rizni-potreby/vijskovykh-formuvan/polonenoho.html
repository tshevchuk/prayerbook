Боже всемогутній! Ти у своєму промислі встановив, щоб я зазнав неволі. Оце я позбавлений свободи, далеко від нашого війська та моєї Віт­чизни. Знаю, все, що діється, є з волі Твоєї, тому хочу бути терпеливим і визволення від Тебе чекаю. У цей час прошу Тебе: облегши ярмо моєї неволі, охорони мене від усякого зла, дай сили вистояти і пізнати краще, де добро, а де зло, щоб я з гідністю зумів зберегти свою військову присягу, а ворог мій не переслідував мене.

О, як я часто на волі відвертався від Тебе, мій Боже, і заповідей Твоїх не сповняв, тож з кайданів неволі моєї, як юдейський цар Манасія, взиваю: «Прости нам, Господи, прости нам. Бо Ти, Боже, Бог тих, що каються, і на нас Ти виявив благодать свою; з великої милості Твоєї спаси нас, недостойних, і будемо Тебе завжди прославляти за днів життя нашого». Амінь.
Всемогутній Боже, вічний Боже, Сотворителю і Спасителю всіх, молю Тебе, змилосердися над душами тих воїнів хоробрих і товаришів вірних, що слово Твого сина Христа зберегли: немає більшої любові, ніж хто душу свою покладе за друзів своїх. Вони по-геройськи життя своє віддали за Вітчизну і наш народ, тож зроби їх сопричасниками тієї великої і вічної радості, що підготовлена праведникам. Амінь.

Зі святими упокій, Христе, душі рабів Твоїх, там де нема болізні, ні печалі, ні зітхання, а життя безконечне.
Всемогутній Господи Боже! Ти, що перевів ізраїльтян сухою дорогою через Червоне море, Ти, що вибавив Авраама від усіх небезпек у Його тяжких подорожах, Ти, що молодому Товії в подорожі дав за товариша архангела Рафаїла, а трьом царям звізду за провідницю, зволь ласкаво поблагословити цю мою подорож. Визволи мене від усякої небезпеки, від усякої спокуси. Дай, щоб я зі своїм провідником, ангелом-хоронителем, дійшов (дійшла) щасливо до тієї мети, до якої зміряю. Веди мене, всемогутній Боже, по дорозі в мирі й щасті. Архангел Рафаїл нехай буде моїм товаришем, щоб я в мирі, здоров’ї та радості повернувся (повернулася) додому.

Ангеле Божий, хоронителю мій! Тобі Боже Провидіння поручило мене. Просвічуй мене, стережи й веди мене. Амінь.
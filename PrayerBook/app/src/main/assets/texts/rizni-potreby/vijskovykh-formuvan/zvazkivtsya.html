Всемогутній Боже, Ти, що своєю незбагненною мудрістю та любов’ю керуєш Всесвітом, вислухай смиренну молитву нашу та будь милостивий до нас. Дай нам вірно служити Батьківщині, завжди залишаючись благовісниками надії та радості, знаряддям миру і любові. Повсякчасно захищай нас від усякого зла та небезпек. Благослови миром глибоким наші родини та всіх наших друзів. Будь нам завжди прибіжищем і скелею нашого спасіння.

Бо Ти святий, Боже наш, і Тобі славу возсилаємо, Отцю, і Сину, і Святому Духові, нині, і повсякчас, і на віки вічні. Амінь.
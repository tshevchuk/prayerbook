Всемогутній вічний Боже, Владико небесних просторів і морських безодень, Тобі, якому слухняні вітри та потужні хвилі коряться, ми, люди моря та зброї, схиляємо свої голови та возносимо вгору наші серця.

Понад шум вод великих і понад могутні морські хвилі могутніший Ти, Господи, на висотах! Правицею Твоєю захисти нас від усяких задумів лукавого, охорони нас від зла всілякого, будь нам пристановищем по всі роди. Скріпи нашу волю, загартуй наші серця, дай сили й необхідної муд­рості завжди сміливо стояти на захисті нашої Батьківщини, наших рідних і друзів. Допомагай нам бути вірними синами та доньками нашого народу і вірними захисниками його честі й добробуту.

У Твої руки складаємо все життя наше і Тобі славу возсилаємо, Отцю, і Сину, і Святому Духові, нині, і повсякчас, і на віки вічні. Амінь.
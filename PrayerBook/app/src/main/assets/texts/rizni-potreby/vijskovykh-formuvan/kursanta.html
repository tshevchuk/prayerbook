Всемогутній Боже, моє життя є цілком у Твоїх руках. Бережи його від усякого зла. Просвітлюй світлом Твоєї мудрості стежки моїх курсантських днів. Зрости в душі моїй глибоке усвідомлення відповідальності перед Тобою, моєю державою та моїм народом.

Дай мені справжню покору, щоб глибше пізнаючи себе, я міг підніматися понад мої людські немочі. Дай мені відвагу бути до кінця вірним моїм обов’язкам. Допоможи мені, Господи, ніколи не заплямувати своєї честі.

Зроби з мене, мій Боже, вірне знаряддя Твого миру. Провадь мене протягом кожного дня моєї служби та керуй моїми думками, словами і вчинками, щоб я завжди був готовий чинити Твою святу волю.

Допоможи мені Твоєю благодаттю стати вір­ним і відданим захисником Вітчизни. Амінь.
Всемогутній вічний Боже, Творче неба і землі, подателю життя та всього блага, джерело миру та спокою у Всесвіті та просторах людської душі, звертаюся до Тебе зі смиренним та повним довіри серцем. Благаю, просвіти мій розум і всі мої почуття, щоб я міг впевнено та відважно стояти на захисті одвічних цінностей Твоєї мудрості, справедливості й Твого милосердя у нашому суспільстві. Допоможи бути вірним охоронцем спільного блага та щедрим захисником людської гідності. Дай мені у всіх труднощах та випробуваннях щоденної служби ніколи не втратити здатність розпізнавати Твій образ і Твою подобу в моїх братах і сестрах, зокрема в найслабших і в тих, хто потребує Твоєї особливої підтримки. Дозволь мені завжди залишатися вірним знаряддям Твого миру, Твоєї справедливості, Твого милосердя. Бо Ти – Бог, що милує і спасає, і Тобі славу возсилаємо, Отцю, і Сину, і Святому Духові, нині, і повсякчас, і на віки вічні. Амінь.
Господи Боже всемогутній, Отче наш! Ти зволив зачати в мені це дитятко, безборонне й маленьке. Благаю Тебе, переміни серце мужа мого, що боїться дитини своєї і змушує мене вчинити тяжкий гріх дитиновбивства. Сповни його любов'ю до насліддя свого і дай йому почути голос сумління його. Уділи йому мудрість і відвагу послухатися голосу Твого в серці своєму та, загалом, щиро покаятися і навернутися до Тебе.

Прошу Тебе, Боже мій, щоб дитятко наше здорове народилося і жило на славу Тобі. 
Амінь

Богородице Діво...

Пресвятая Богородице, Господньою силою і благодаттю спаси нас.

Пресвятая Богородице, потіхо заплаканих, молися за нас Творцеві.

Пресвятая Богородице, прибіжище грішників, молися за нас Синові Твоєму.

Пресвятая Богородице, єдина, чиста і благословенна, молися за нас Господеві.

Святий Йосифу Обручнику, опікуне родин, заступися за нас перед Богом.
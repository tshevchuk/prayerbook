<p><i>(Пресвятій Богородиці й Приснодіві Марії перед іконою її, іменованою Годувальниця)</i></p>
<p>Прийми, Богородице Діво, слізні молитви рабів Твоїх, що до тебе припадають. Бачимо Тебе на святій іконі, як Ти на руках і молоком грудей своїх годуєш Сина Твого й Бога нашого, Господа Ісуса Христа.</p> 
<p>Ти безболісно Його породила, та зате з болем дивишся на материнські скорботи й немочі синів і дочок людських. Тому-то в гарячих сльозах, припадаючи до твого образу зцілюю чого й зі зворушенням його цілуючи, молимо Тебе Все милостива Владичице: нас грішних, осуджених у муках родити і в печалях годувати дітей наших, милостиво помилуй і співчутливо заступи; дітей же наших, як і тих , що породили їх, від тяжкої недуги й гіркої скорботи визволи. Даруй нам здоров’я та сили, щоб і годовані щасливо сил набирали, і годуючи їх сповнилися радісною потіхою, бо ж понині за заступництвом твоїм устами немовлят, що від грудей материнських поживу одержують, Господь вершить хвалу свою.</p> 
<p>О Мати Сина Божого! Змилосердися над матерями синів людських, над немочами дітей твоїх: зціли хвороби, що нас переслідують, втамуй наші скорботи й печалі і не відкинь сліз і зітхань рабів твоїх. Вислухай нас у день скорботи перед іконою Твоєю припадаючих, і в день радости й вибавлення прийми подячні прославляння сердець наших. Вознеси молитви наші до престолу Сина твого й Бога нашого, хай милостивим буде до гріхів і немочів наших і не обмежить милості своєї для тих, що відають ім’я Його, щоб ми та діти наші прославляли Тебе, милостиву Заступницю і вірну надію роду нашого на віки віків. Амінь.</p>
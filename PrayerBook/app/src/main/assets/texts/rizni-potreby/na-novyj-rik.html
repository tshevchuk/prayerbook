Господи Боже, всього видимого й невиди­мого творіння Творче і Основоположнику, що створив часи і роки. Сам благослови початок нового року сьогодні, який ми рахуємо від Твого втілення для нашого спасіння. Благослови нам провести цей рік і багато років після нього в мирі та згоді з ближніми нашими, зміцни й пошир Церкву Христову, що її Ти сам заснував і спасенною жертвою на хресті освятив.

Вітчизну нашу піднеси, охорони і прослав, довгоденство, здоров’я, достаток плодів зем­них і добре поліття дай нам, мене, грішного раба Твого, всіх рідних і ближніх моїх та всіх православних християн, як правдивий наш Верховний Пастир, доглядай, охороняй і на путь спасенну направ, щоб ми, йдучи нею, після довгочасного й щасливого життя на цьому світі досягли Царства Твого Небесного і удостоїлися вічного блаженства з усіма святими Твоїми. Амінь.
Поглянь, Господи, на мою дружину(мого чоловіка). Благослови її(його). Нехай не зустріне її(його) жодне зло, погані обставини, недобрі люди. Помножуй її(його) сили, веди Твоїм Святим Духом. Вчини, щоб сьогоднішній день був для неї(нього) добрим і радісним, щоб у різних подіях вона зустріла(він зустрів) Твою любов і Твій Промисел.
Прошу Тебе за нас. Допоможи нам ще більше кохати і ще краще розуміти один одного. Оберігай нас від гріха й допоможи Тобі вірно служити. Прошу також за наших дітей і всіх близьких нашому серцю.
Маріє, Мати наша і Ненько Небесна! Прийми нас і нашу родину під Свій покров і випроси у Свого Сина для нас на землі життя, гідне християн, і всім нам щасливе перебування на небі. 
Амінь
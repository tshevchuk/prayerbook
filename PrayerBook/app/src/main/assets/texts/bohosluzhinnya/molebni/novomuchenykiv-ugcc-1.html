<p style="text-align: justify;"><em>Священик:</em> Благословенний Бог наш завжди, нині і повсякчас, і на віки вічні.</p>
<p style="text-align: justify;"><em>Люди:</em> Амінь.</p>
<p style="text-align: justify;">Слава Тобі, Боже наш, слава Тобі!</p>
<p style="text-align: justify;">Царю небесний, утішителю, Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, Благий, душі наші.</p>
<p style="text-align: justify;">Святий Боже, святий кріпкий, святий безсмертний, помилуй нас <em>(3).</em></p>
<p style="text-align: justify;">Слава Отцю, і Сину, і Святому Духові, нині і повсякчас, і на віки вічні. Амінь.</p>
<p style="text-align: justify;">Пресвята Тройце, помилуй нас; Господи, очисти гріхи наші; Владико, прости беззаконня наші; Святий, посіти і зціли немочі наші імені Твого ради.</p>
<p style="text-align: justify;">Господи, помилуй <em>(3).</em></p>
<p style="text-align: justify;">Слава Отцю, і Сину, і Святому Духові, нині і повсякчас, і на віки вічні. Амінь.</p>
<p style="text-align: justify;">Отче наш, що єси на небесах, нехай святиться ім’я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам сьогодні, і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.</p>
<p style="text-align: justify;"><em>Свящ.:</em> Бо Твоє є царство, і сила і слава, Отця, і Сина, і Святого Духа, нині і повсякчас, і на віки вічні.</p>
<p style="text-align: justify;"><em>Люди:</em> Амінь.</p>
<p> </p>
<p align="center"><em>Псалом 18</em></p>
<p style="text-align: justify;">Небо звіщає про Божу славу,* а про чин Його рук розказує небозвід.</p>
<p style="text-align: justify;">Оповіщує день дневі слово,* а ніч ночі показує думку.</p>
<p style="text-align: justify;">Без мови й без слів, не чутний їхній голос,* та по цілій землі пішов відголос їхній,* і до краю вселенної їхні слова!</p>
<p style="text-align: justify;">Для сонця намет поставив у них, а воно, немов той молодий,* що виходить із-під балдахину свого.</p>
<p style="text-align: justify;">Воно тішиться, мов той герой,* щоб пробігти дорогу!</p>
<p style="text-align: justify;">Вихід його з краю неба,* а обіг його аж на кінці його.</p>
<p style="text-align: justify;">І від спеки його* ніщо не заховається.</p>
<p style="text-align: justify;">Господній Закон досконалий,* він зміцнює душу.</p>
<p style="text-align: justify;">Свідчення Господа певне,* воно недосвідченого умудряє.</p>
<p style="text-align: justify;">Справедливі Господні накази,* бо серце вони звеселяють.</p>
<p style="text-align: justify;">Заповідь Господа чиста,* вона очі просвітлює.</p>
<p style="text-align: justify;">Страх Господа чистий,* він навіки стоїть.</p>
<p style="text-align: justify;">Присуди Господа правда, вони справедливі всі разом,* дорожчі вони понад золото і понад безліч щирого золота.</p>
<p style="text-align: justify;">І солодші за мед і за сік щільниковий,* і раб Твій у них бережкий,* а в дотриманні їх нагорода велика.</p>
<p style="text-align: justify;">А помилки хто зрозуміє? Від таємних очисть Ти мене, і від свавільців Свого раба заховай. <br /> Нехай не панують вони наді мною, тоді непорочним я буду,* і від провини великої буду очищений.</p>
<p style="text-align: justify;">Нехай будуть із волі Твоєї слова моїх уст,* а думки мого серця перед лицем Твоїм, Господи,* скеле моя й мій Спасителю!</p>
<p style="text-align: justify;"> </p>
<p style="text-align: justify;">Слава Отцю, і Сину, і Святому Духові, нині і повсякчас, і на віки вічні. Амінь.</p>
<p style="text-align: justify;">Алилуя, алилуя, алилуя. Слава Тобі, Боже <em>(3).</em></p>
<p> </p>
<p align="center"><em>Тропар, глас 4</em></p>
<p style="text-align: justify;">Страстотерпці Господні!* Блаженна земля, що напилася вашої крові*, і святі храми, що прийняли ваші тіла*, бо на суді ви перемогли ворога і відважно проповідували Христа*. Моліть його, як благого, щоб спаслися душі наші.</p>
<p style="text-align: justify;"> </p>
<p align="center"><em>Величання</em></p>
<p style="text-align: justify;">Величаємо вас, блаженні Господні страстотерпці,* і вшановуємо святі страждання ваші,* що їх ви перенесли за Христа.</p>
<p style="text-align: justify;"><em>Стих:</em> Бог для нас – охорона й сила,* допомога в недолях, що часто трапляються.</p>
<p style="text-align: justify;"><em>Стих:</em> Пролили кров їхню мов воду.</p>
<p style="text-align: justify;"><em>Стих:</em> Пам’ять про праведника буде вічна. Лихої слави він не лякається.</p>
<p style="text-align: justify;">Слава Отцю, і Сину, і Святому Духові, нині і повсякчас, і на віки вічні. Амінь.</p>
<p style="text-align: justify;">Алилуя, алилуя, алилуя: Слава тобі, Боже! <em>(3).</em></p>
<p> </p>
<p align="center"><em>Прокімен</em></p>
<p style="text-align: justify;"><em>Свящ.:</em> Будьмо уважні! Мир всім! Премудрість. Будьмо уважні!</p>
<p style="text-align: justify;"><em>Люди: прокімен, глас 4:</em> Візвали праведні і Господь вислухав їх,* і від усіх скорбот їхніх урятував їх.</p>
<p style="text-align: justify;"><em>Стих:</em> Багато скорбот у праведних, але з усіх них Господь їх рятує.</p>
<p style="text-align: justify;"> </p>
<p style="text-align: justify;"><em>Свящ.:</em> Господеві помолімся.</p>
<p style="text-align: justify;"><em>Люди:</em> Господи, помилуй.</p>
<p style="text-align: justify;"><em>Свящ.:</em> Бо Ти святий єси, Боже наш, і у святих спочиваєш, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>
<p style="text-align: justify;"><em>Люди:</em> Амінь.</p>
<p> </p>
<p align="center"><em>Всяке дихання, глас 4</em></p>
<p style="text-align: justify;">Всяке дихання,* нехай хвалить Господа.</p>
<p style="text-align: justify;"><em>Стих:</em> Хваліте Бога у святині Його.</p>
<p style="text-align: justify;"><em>Стих:</em> Хваліте Його у твердині сили Його.</p>
<p> </p>
<p align="center"><em>Євангеліє</em></p>
<p style="text-align: justify;"><em>Свящ.:</em> І щоб удостоїтися нам вислухати святого Євангелія, Господа Бога молім.</p>
<p style="text-align: justify;"><em>Люди:</em> Господи, помилуй.<em> (3) </em></p>
<p style="text-align: justify;"><em>Свящ.:</em> Премудрість, прості, вислухаймо святого Євангелія. Мир всім!</p>
<p style="text-align: justify;"><em>Люди:</em> І духові твоєму.</p>
<p style="text-align: justify;"><em>Свящ.:</em> Від Луки святого Євангелія читання.</p>
<p style="text-align: justify;"><em>Люди:</em> Слава Тобі, Господи, слава Тобі.</p>
<p style="text-align: justify;"><em>Свящ.:</em> Будьмо уважні.</p>
<p align="center"><em>Священик читає Євангеліє:</em></p>
<p style="text-align: justify;">Сказав Господь до народу: Чого ви звете мене: Господи, Господи, а не робите, що я говорю? Кожний, хто приходить до мене, слухає слова мої і виконує їх, – покажу вам на кого він схожий. Він схожий на чоловіка, що, будуючи дім, викопав глибоко й поклав підвалину на камінь. І як настала злива, води наперли на дім той, але не могли його захитати, бо він збудований був добре. Той же, хто слухає і не чинить, схожий на чоловіка, який збудував свій дім на землі, без підвалин. Води наперли на нього, і він відразу завалився, і руїна того дому була велика. <em>(Лк. 6, 46- 49) </em></p>
<p style="text-align: justify;"><em>Люди:</em> Слава Тобі, Господи, слава Тобі.</p>
<p> </p>
<p align="center"><em>Стихири, глас 4</em></p>
<p style="text-align: justify;">Прийдіте собори вірних*, восхвалімо наших блаженних*, ієрархів і священиків*, ченців і черниць, слуг Христових*, мучеників і священномучеників*, ісповідників, преподобних і вірних*, що за Христа постраждали*, імена нам знані і незнані*, явлені нам Богом і ще скриті*, силу яких Бог чудесно прославляє*, і які сьогодні стоять прославляючи Христа* і моляться за нас*, тому з любов’ю звершуємо* світле їх торжество.</p>
<p style="text-align: justify;"> </p>
<p style="text-align: justify;"><em>Стих:</em> Багато скорбот у праведник,* але від усіх них ізбавить їх Господь</p>
<p style="text-align: justify;">З Архієреями Григорієм і Микитою*, возсіяли славні великомученики Миколай, Андрій*, Зеновій, Іван і Еміліян*, разом з Тарсикією і Володимиром*, які віру зберігши твердо стояли на скалі Петра* спокуси диявольські на землі мужньо здолали* і тепер виточують струмки зцілення*, серця наповняючи благочестивих,* Божественною благодаттю.</p>
<p style="text-align: justify;"> </p>
<p style="text-align: justify;"><em>Стих:</em> Восхваляться преподобні у славі* і возрадуються на ложах своїх</p>
<p style="text-align: justify;">Радуйтеся славні мученики* Архієреї Григоріє і Йосафате*, разом  з Романом, Миколаєм*, Петром, Олексієм і Климентієм рівноангельським*, Северіяном, Якимом, Віталієм страстотерпцями*, які моляться за душі наші.</p>
<p style="text-align: justify;"> </p>
<p style="text-align: justify;"><em>Стих:</em> Блаженні всі, що бояться Господа*, що шляхом його ходять</p>
<p style="text-align: justify;">Радуйтеся славні ісповідники* Архієреї Миколо, Симеоне, Василіє і Іване,* разом з предивним Леонідом, Йосафатою, Олімпією і Лаврентією,* що прикладом терпіння черниць виховуєте*, землю з небесами єднаєте* і сьогодні молитесь дарувати душам нашим мир* і велику милість.</p>
<p style="text-align: justify;"> </p>
<p style="text-align: justify;"><em>Слава, І нині, глас той же:</em> Блаженні мученики Христові,* на добровільну смерть Ви себе віддали,* землю кров’ю своєю оросили*, терпінням своїм нашу віру скріпили,* сьогодні ж перебуваєте на небесах,* у світлі невечірнім* і молитесь за нас, боговидці.</p>
<p> </p>
<p align="center"><em>Єктенія</em></p>
<p style="text-align: justify;"><em>Свящ.:</em> Помилуй нас, Боже, по великій милості Твоїй, молимось Тобі, вислухай і помилуй.</p>
<p style="text-align: justify;"><em>Люди:</em> Господи помилуй <em>(3) </em></p>
<p style="text-align: justify;">Ще молимось, Господеві Богу нашому, щоб за молитвами блаженних новомучеників та їхнім заступництвом Господь зберіг нас від усякої скорби, біди, гніву й нужди, і всякої болізні душевної і тілесної, і дарував нам здоров’я з довголіттям, промовмо всі: скоро вислухай і милостиво помилуй.</p>
<p style="text-align: justify;"><em>Люди:</em> Господи помилуй (3)</p>
<p style="text-align: justify;">Ще молимось щоб зберегтися місту (селу) цьому, і святому храмові цьому, і кожному місту, селу і країні перед голодом, знищенням, землетрусом, повінню, градом, пожежою й війною, нападом ворогів і внутрішніми міжусобицями. І щоб Він був милостивий, добропривітний і добропомічний, благий і чоловіколюбний Бог наш, і відвернув увесь гнів свій, що наступає на нас і ізбавив нас від належної праведної своєї погрози, і помилував нас.</p>
<p style="text-align: justify;"><em>Люди:</em> Господи помилуй <em>(12) </em></p>
<p style="text-align: justify;">Ще молимось, щоб Господь Бог вислухав голос моління нас, грішних, і помилував нас.</p>
<p style="text-align: justify;"><em>Люди:</em> Господи помилуй <em>(3) </em></p>
<p style="text-align: justify;"><em>Свящ.:</em> Вислухай нас, Боже, Спасителю наш, уповання всіх кінців землі і тих, що на морі далеко, і, Милостивий, будь милостивим, Владико, до гріхів наших і помилуй нас. Бо милостивий і чоловіколюбець Бог єси, і Тобі славу возсилаємо: Отцю, і Сину, і Святому Духові, нині, і повсякчас, і на віки вічні.</p>
<p style="text-align: justify;"><em>Люди:</em> Амінь.</p>
<p> </p>
<p align="center"><em>Молитва</em></p>
<p style="text-align: justify;"><em>Свящ.: </em>З умилінням усі голови (і коліна) приклонивши, Господеві помолімся.</p>
<p style="text-align: justify;"><em>Люди:</em> Господи помилуй.</p>
<p align="center"><em>Священик читає молитву:</em></p>
<p style="text-align: justify;">Як пшеничне зерно, падаючи в землю, вмирає, щоб дати життя рясному колоссю, так і ви пожертвували своїм життям, щоб Божа нива родила і приносила новий і щедрий врожай. Підтримані Божою благодаттю ви до кінця пройшли переможним шляхом через прощення і примирення, осягнувши пасхальну радість після жертви на Голготі вашого життя. Будучи іконою Євангелія блаженств, ви стали знаком надії для наших і прийдешніх часів, засяяли силою віри і Христової благодатті і виявилися насінням нових християн. Підносячи до вас молитви щиро просимо, заступайтеся за нас, блаженні новомученики, перед Господом, випрошуючи ласки витривання у вірі і любові до Бога та ближніх. І ти, Пресвята Діво, Богородице, що очолюєш довгий похід свідків віри в єдиного Господа, будь для нас опорою у кожній потребі. Допоможи нам, наша Заступницею, щоб ми, віддаючи Богові нашу людську неміч, сповнилися християнського духа самопожертви та служіння, і за Твоїм прикладом вірно слідували за Ісусом, звіщаючи Євангеліє світла і любові цілому світові завжди, нині, і повсякчас, і на віки вічні.</p>
<p style="text-align: justify;"><em>Люди:</em> Амінь.</p>
<p> </p>
<p align="center"><em>Відпуст</em></p>
<p style="text-align: justify;"><em>Свящ.: </em>Премудрість!</p>
<p style="text-align: justify;"><em>Люди:</em> Чеснішу від херувимів, і незрівнянно славнішу від серафимів, що без зотління Бога Слово породила, сущу Богородицю, Тебе величаємо.</p>
<p style="text-align: justify;"><em>Свящ.:</em> Слава Тобі, Христе Боже, надіє наша, слава Тобі.</p>
<p style="text-align: justify;"><em>Люди:</em> Слава Отцю, і Сину , і Святому Духові, нині і повсякчас, і на віки вічні. Амінь.</p>
<p style="text-align: justify;">Господи, помилуй <em>(3).</em> Благослови.</p>
<p style="text-align: justify;">Свящ.: Христос, істинний Бог наш, молитвами Пречистої Своєї Матері, блаженних новомучеників нашої Церкви і всіх святих, помилує і спасе нас, як благий і чоловіколюбець.</p>
<p style="text-align: justify;"><em>Люди: </em>Амінь.</p>


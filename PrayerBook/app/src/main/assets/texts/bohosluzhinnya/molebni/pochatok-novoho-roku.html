<p style="text-align: justify;"><em>Диякон: </em>Благослови, владико.</p>
<p><em>Священик: </em>Благословенне царство Отця, і Сина, і Святого Духа, нині і повсякчас, і на віки вічні.</p>
<p><em>Хор: </em>Амінь.</p>
<p>Слава Тобі, Боже наш, слава Тобі.</p>
<p>Царю небесний, Утішителю, Душе істини, що всюди єси і все наповняєш, скарбе дібр і життя Подателю, прийди і вселися в нас, і очисти нас від усякої скверни, і спаси, благий, душі наші.</p>
<p>Святий Боже, святий кріпкий, святий безсмертний, помилуй нас <em>(3).</em></p>
<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>
<p>Пресвятая Тройце, помилуй нас; Господи, очисти гріхи наші; Владико, прости беззаконня наші; Святий, завітай і зціли немочі наші імені Твого ради.</p><p>Господи, помилуй <em>(3).</em>&nbsp;</p>
<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>
<p>Отче наш, що єси на небесах, нехай святиться ім’я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.</p>
<p><em>Священик: </em>Бо Твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>
<p><em>Хор: </em>Амінь.</p>
<p>Господи, помилуй <em>(12).</em></p>
<p>Слава Отцю, і Сину, і Святому Духові, і нині, і повсякчас, і на віки вічні. Амінь.</p>
<p>Прийдіте, поклонімся Цареві нашому Богу.</p>
<p>Прийдіте, поклонімся Христові, Цареві нашому Богу.</p>
<p>Прийдіте, поклонімся і припадім до самого Господа Ісуса Христа, Царя і Бога нашого.
</p>


<p></p>
<p align="center"><em>Псалом 64</em></p>
<p>Тобі належить хвала, Боже, на Сіоні,* і будуть виконані Тобі обіти.</p>
<p>До Тебе, що вислухаєш молитву,* кожний смертний прийде із-за гріхів.</p>
<p>На нас тяжіють провини наші,* Ти їх прощаєш.</p>
<p>Блажен, кого Ти вибереш і приймеш;* він буде жити в Твоїх дворищах.</p>
<p>Коли б то ми наситилися добром дому Твого,* святощами храму Твого!</p>
<p>Предивно, ласкаво нас вислуховуєш, Спасителю наш, Боже,* надіє усіх кінців землі і моря далекого.</p>
<p>Ти, що Твоєю силою утвердив єси гори,* потугою підперезавшись.</p>
<p>Ти, що приборкуєш ревіння моря,* рев його бурунів і народів галас.</p>
<p>Перед Твоїми чудесами ті, що живуть на краях землі, наповнюються страхом;* сповняєш радістю країни сходу й заходу.</p>
<p>Відвідуєш землю і її зрошуєш;* збагачуєш її понад міру.</p>
<p>Божий потік води повен, Ти їм хліб готуєш.* Отак її зготовляєш.</p>
<p>Ти борозни її зрошуєш,* рівняєш її скиби;</p>
<p>Зм’якшуєш її рясними дощами,* благословиш її зело.</p>
<p>Ти увінчав рік твоєю добротою,* сліди Твої точать сить.</p>
<p>І пасовиська у пустині зрошені водою,* і оперізуються радістю пагорби.</p>
<p>Луки вкривають отари, долини поростають збіжжям;* усе весело вигукує й співає.</p>
<p>&nbsp;</p>
<p>Слава Отцю, і Сину, і Святому Духові, нині і повсякчас, і на віки вічні. Амінь.</p>
<p>Алилуя, алилуя, алилуя. Слава тобі, Боже <em>(3).</em></p>
<p>&nbsp;</p>
<p align="center"><em>Мирна єктенія</em></p>
<p><em>Диякон: </em>В мирі Господеві помолімся.</p>
<p><em>Хор: </em>Господи, помилуй.</p>
<p><em>Диякон: </em>За мир з висот і спасіння душ наших Господеві помолімся.</p>
<p><em>Хор: </em>Господи, помилуй.</p>
<p><em>Диякон: </em>За мир всього світу, добрий стан святих Божих церков і з’єднання всіх Господеві помолімся.</p>
<p><em>Хор: </em>Господи, помилуй.</p>
<p><em>Диякон: </em>За святий храм цей і тих, що з вірою, побожністю і страхом Божим входять до нього, Господеві помолімся.</p>
<p><em>Хор: </em>Господи, помилуй.</p>
<p><em>Диякон: </em>За святішого вселенського Архиєрея <em>(ім’я)</em>, папу Римського, і за блаженнішого Патріарха нашого <em>(ім’я)</em>, і за боголюбивого Єпископа нашого Кир <em>(ім’я)</em>, чесне пресвітерство, у Христі дияконство, за ввесь причет і людей Господеві помолімся.</p>
<p><em>Хор: </em>Господи, помилуй.</p>
<p><em>Диякон: </em>За Богом бережений народ наш, за правління і все військо Господеві помолімся.</p>
<p><em>Хор: </em>Господи, помилуй.</p>
<p><em>Диякон: </em>За місто (село) це (святу обитель цю) і за кожне місто, країну і за тих, що вірою живуть в них, Господеві помолімся.</p>
<p><em>Хор: </em>Господи, помилуй.</p>
<p><em>Диякон: </em>Щоб Господь Бог прийняв сьогоднішню цю подяку та молитву від нас, недостойних рабів Своїх, в пренебесний Свій жертовник і милостиво помилував нас, Господеві помолімся.</p>
<p><em>Хор: </em>Господи, помилуй.</p>
<p><em>Диякон: </em>Щоб Господь Бог зглянувся на моління наше та простив нам та всім людям Своїм усі прогрішення добровільні та недобровільні, вчинені нами в році минулому, Господеві помолімся.</p>
<p><em>Хор: </em>Господи, помилуй.</p>
<p><em>Диякон: </em>Щоб Господь Бог благословив початок та проведення року цього благодаттю чоловіколюб’я Свого і подав нам часи мирні, добре поліття та дарував життя безгрішне у здоров’ї і добробуті, Господеві помолімся.</p>
<p><em>Хор: </em>Господи, помилуй.</p>
<p><em>Диякон: </em>Щоб Господь Бог відвернув від нас весь гнів Свій, що праведно за гріхи наші наступає на нас, Господеві помолімся.</p>
<p><em>Хор: </em>Господи, помилуй.</p>
<p><em>Диякон: </em>Щоб Господь Бог захоронив нас від усіх душетлінних пристрастей та згубних звичаїв та насадив у серця наші страх Свій Божественний на виконування заповідей Його, Господеві помолімся.</p>
<p><em>Хор: </em>Господи, помилуй.</p>
<p><em>Диякон: </em>Щоб Господь Бог обновив духа правого у нас і укріпив нас у вірі православній та направив нас на сповнення заповідей Його і творення добрих діл, Господеві помолімся.</p>
<p><em>Хор: </em>Господи, помилуй.</p>
<p><em>Диякон: </em>Щоб Господь Бог ізбавив усіх нас від усякої скорботи, біди, гніву і нужди та від усіх ворогів, видимих та невидимих, дарував нам здоров’я, довголіття, мир Свій і зберіг нас під охороною ангелів Своїх, Господеві помолімся.</p>
<p><em>Хор: </em>Господи, помилуй.</p>
<p><em>Диякон: </em>Заступи, спаси, помилуй і охорони нас, Боже, Твоєю благодаттю.</p>
<p><em>Хор: </em>Господи, помилуй.</p>
<p><em>Диякон: </em>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>
<p><em>Хор: </em>Тобі, Господи.</p>
<p><em>Священик: </em>Бо Тобі належить усяка слава, честь і поклоніння, Отцю, і Сину, і Святому Духові, нині і повсякчас, і на віки вічні.</p>
<p><em>Хор: </em>Амінь.</p>
<p>&nbsp;</p>
<p align="center"><em>Бог Господь, глас 4</em></p>
<p>Бог Господь і явився нам; благословен, хто йде в ім’я Господнє.</p>
<p><em>Стих:</em> Прославляйте Господа, бо Він добрий, бо милість Його вічна.</p>
<p><em>Стих: </em>Вони навколо обступили мене, але я ім’ям Господнім переможу їх.</p>
<p><em>Стих: </em>Я не вмру, а житиму, і розказуватиму про діла Господні.</p>
<p><em>Стих: </em>Камінь, яким знехтували будівничі, став головним на розі; від Господа це сталося, і дивне воно в очах наших.</p>
<p>&nbsp;</p>
<p><em>Тропар, глас 4:</em> Благодарні ми, недостойні раби Твої, Господи,* за Твої благодіяння супроти нас.* Славлячи Тебе, хвалимо,* благословимо, благодаримо,* оспівуємо й величаємо Твоє благоутробіє* і, як раби, з любов’ю кличемо до Тебе:* Благодітелю, Спасе наш, слава Тобі.</p>
<p><em>Слава: кондак, глас 3:</em> Сподобившись Твоїх благодіянь і дарів, даром даних,* як раби непотрібні до Тебе, Владико, усердно припадаємо,* благодарення усильно приносимо* і, Тебе як Благодітеля і Творця славлячи, кличемо:* Слава Тобі, Боже всещедрий.</p>
<p><em>І нині: тропар Нового року, глас 2:</em> Всієї тварі Створителю, що у Своїй владі встановив часи і літа,* благослови вінець року благості Твоєї, Господи,* охороняючи в мирі благовірний народ, міста, села і всі обителі Твої,* молитвами Богородиці, і спаси нас.</p>
<p align="center"><em> </em></p>
<p align="center"><em>Прокімен</em></p>
<p><em>Диякон: </em>Будьмо уважні.</p>
<p><em>Священик: </em>Мир усім.</p>
<p><em>Диякон: </em>Премудрість, будьмо уважні.</p>
<p><em>Хор: прокімен, глас 4: </em>Заспіваю Господеві,* що блага мені вчинив.</p>
<p><em>Стих:</em> Радітиме серце моє спасенням Твоїм.</p>
<p>&nbsp;</p>
<p align="center"><em>Апостол</em></p>
<p><em>Диякон: </em>Премудрість.</p>
<p><em>Читець:</em> До Тимотея першого послання святого апостола Павла читання.</p>
<p><em>Диякон: </em>Будьмо уважні.</p>
<p align="center"><em>Читець читає послання до Тимотея, зачало 282 (І Тим. 2, 1-7):</em></p>
<p>Сину Тимотею, цей наказ даю тобі, щоб відбувалися прохання, молитви, благання, подяки за всіх людей, за царів і за всіх тих, що стоять при владі, щоб нам тихо та спокійно вести життя з усією побожністю та чистотою. Це добре й миле в очах Спасителя нашого Бога, який хоче, щоб усі люди спаслися і прийшли до розуміння правди. Один бо Бог, і один посередник між Богом та людьми – чоловік Ісус Христос, що дав Себе Самого як викуп за всіх; свідоцтво свого часу, для якого я був поставлений проповідником та апостолом, – кажу правду, не обманюю, – учителем поган у вірі й правді.</p>
<p>&nbsp;</p>
<p><em>Священик: </em>Мир тобі.</p>
<p><em>Диякон: </em>Премудрість, будьмо уважні.</p>
<p><em>Хор: </em>Алилуя<em>.</em></p>
<p><em>Стих:</em> Хвалитиму ім’я Бога мого піснею, буду величати Його хвалінням.</p>
<p><em>Стих: </em>Бо вислухав убогих Господь і не погордив в’язнями Своїми.</p>
<p>&nbsp;</p>
<p align="center"><em>Євангеліє</em></p>
<p><em>Диякон: </em>Премудрість, прості, вислухаймо святого Євангелія.</p>
<p><em>Священик: </em>Мир усім.</p>
<p><em>Хор: </em>І духові твоєму.</p>
<p><em>Священик: </em>Від Луки святого Євангелія читання.</p>
<p><em>Хор: </em>Слава Тобі, Господи, слава Тобі.</p>
<p><em>Диякон: </em>Будьмо уважні.</p>
<p align="center"><em>Священик читає Євангеліє від Луки, зачало 13 (Лк. 4, 16-22):</em></p>
<p>В той час прийшов Ісус у Назарет, де був вихований, увійшов Своїм звичаєм суботнього дня в синагогу і встав, щоб читати. Йому подали книгу, і Він, розгорнувши її, знайшов місце, де було написано: «Дух Господній на Мені, бо Він помазав Мене. Послав Мене благовістити вбогим, звіщати полоненим визволення, сліпим прозріння, випустити пригноблених на волю, оповістити рік Господнього помилування». Згорнувши книгу, Він віддав її слузі і сів. Очі всіх у синагозі були пильно звернені на Нього. І Він почав до них говорити: «Сьогодні збулось це писання у вухах ваших». Всі свідчили про Нього і дивувались словам ласки, які виходили з уст Його.</p>
<p><em>Хор: </em>Слава Тобі, Господи, слава Тобі.</p>
<p>&nbsp;</p>
<p align="center"><em>Єктенія</em></p>
<p><em>Диякон: </em>Помилуй нас, Боже, по великій милості Твоїй, молимось Тобі: вислухай і помилуй.</p>
<p><em>Хор: </em>Господи, помилуй<em> (3).</em></p>
<p><em>Диякон: </em>Ще молимось за святішого вселенського Архиєрея <em>(ім’я)</em>, Папу Римського, і за блаженнішого Патріарха нашого <em>(ім’я)</em>, і за боголюбивого Єпископа нашого Кир (<em>ім’я</em>), за тих, що служать і послужили у святому храмі цім, за отців наших духовних, і за всю у Христі братію нашу.</p>
<p><em>Хор: </em>Господи, помилуй<em> (3).</em></p>
<p><em>Диякон: </em>Ще молимось за Богом бережений народ наш, за правління і за все військо.</p>
<p><em>Хор: </em>Господи, помилуй<em> (3).</em></p>
<p><em>Диякон: </em>Благодаримо зі страхом і трепетом, як раби недостойні, Твоєму милосердю, Спасе і Владико наш, Господи, за Твої добродійства, що їх Ти щедро подав рабам Твоїм у році минулому, припадаємо і славослов’я Тобі, як Богові, приносимо і благально взиваємо: визволь від усіх бід рабів Твоїх у цей наступаючий рік і завжди, як милостивий, сповни добрі прохання всіх нас, усильно молимось Тобі: вислухай і помилуй.</p>
<p><em>Хор: </em>Господи, помилуй<em> (3).</em></p>
<p><em>Диякон: </em>Ще молимось Господеві Богу нашому, щоб Він благословив початок року, що надходить, Своєю добротою, і усунув з поміж нас усі ворожнечі, незгоди і міжусобиці, і дарував нам мир, тривку і правдиву любов, благочинний лад і побожне життя; промовмо всі: всеблагий Господи, вислухай і помилуй.</p>
<p><em>Хор: </em>Господи, помилуй<em> (3).</em></p>
<p><em>Диякон: </em>Ще молимось Господеві Богу нашому, щоб Він не згадав незліченних беззаконь і лукавих вчинків наших, яких ми допустились в році минулому, і не воздав нам за ділами нашими, але вчинив з нами по милості і щедрості Своїй; промовмо всі: милосердний Господи, вислухай і помилуй.</p>
<p><em>Хор: </em>Господи, помилуй<em> (3).</em></p>
<p><em>Диякон: </em>Ще молимось Господеві Богу нашому, щоб Він зіслав нам своєчасно ранні і пізні дощі, росу плодоносну, добре поліття і сонячне тепло; промовмо всі: всещедрий Господи, вислухай і помилуй.</p>
<p><em>Хор: </em>Господи, помилуй<em> (3).</em></p>
<p><em>Диякон: </em>Ще молимось Господеві Богу нашому, щоб Він пом’янув Церкву Свою святу і зміцнив, утвердив і розширив її та дарував їй мир і навіки зберіг нездоланною пекельними воротами і переможною над всіма підступами видимих і невидимих ворогів; промовмо всі: всемогутній Владико, вислухай і помилуй.</p>
<p><em>Хор: </em>Господи, помилуй<em> (3).</em></p>
<p><em>Диякон: </em>Ще молимось Господеві Богу нашому, щоб Він визволив нас у цей наступаючий рік і по всі дні життя нашого від голоду, загибелі, землетрусу, потопу, граду, вогню, меча, нападу чужинців і міжусобної брані, від усякої смертоносної рани, скорботи і нужди; промовмо всі: милостивий Господи, вислухай і помилуй.</p>
<p><em>Хор: </em>Господи, помилуй<em> (3).</em></p>
<p><em>Диякон: </em>Ще молимось за всю братію і за всіх православних християн.</p>
<p><em>Хор: </em>Господи, помилуй<em> (3).</em></p>
<p><em>Священик: </em>Вислухай нас, Боже, Спасителю наш, уповання всіх кінців землі і тих, що на морі далеко, і, милостивий, будь милостивим, Владико, до гріхів наших і помилуй нас. Бо милостивий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>
<p><em>Хор: </em>Амінь.</p>
<p>&nbsp;</p>
<p align="center"><em>Молитва</em></p>
<p><em>Диякон: </em>Ще і ще, всі голови (і коліна) приклонивши, Господеві помолімся.</p>
<p><em>Хор: </em>Господи, помилуй.</p>
<p align="center"><em>Священик читає молитву:</em></p>
<p>Владико Господи Боже наш, джерело життя і безсмертя, усього творіння видимого та невидимого Створителю, Ти поклав у своїй владі часи та роки і управляєш усім премудрим та всеблагим Твоїм промислом. Благодаримо Тебе за щедроти Твої, якими наділив Ти нас протягом минулих років нашого життя. Молимо Тебе, всещедрий Господи, благослови початок року, що надходить, Твоєю добротою. Подай всім людям Твоїм небесні блага Твої, здоров’я, спасіння та добрий успіх. Церкву Твою святу, місто (село) це (обитель цю святу) та всі міста і країни від усякого злого нападу визволи, мир та спокій даруй їм. І сподоби нас завжди подяку приносити Тобі, безначальному Отцеві, з єдинородним Твоїм Сином і всесвятим і животворящим Твоїм Духом, в єдиній сутності прославленому Богові, і оспівувати пресвяте ім’я Твоє.</p>
<p>&nbsp;</p>
<p><em>І одразу священик урочисто виголошує: </em>Слава Тобі, Боже, доброчинцю наш, на віки вічні.</p>
<p><em>Хор: </em>Амінь.</p>
<p align="center"><em>І співається велике славослов’я:</em></p>
<p>Слава во вишніх Богу,* і на землі мир,* в людях благовоління.</p>
<p>Хвалимо Тебе, благословимо Тебе, кланяємось Тобі,* славимо Тебе, дякуємо Тобі заради великої Твоєї слави.</p>
<p>Господи, царю небесний, Боже, Отче вседержителю,* Господи, Сину єдинородний, Ісусе Христе, і Святий Душе.</p>
<p>Господи, Боже, Агнче Божий, Сину Отця,* що береш гріхи світу, помилуй нас.</p>
<p>Ти, що береш гріхи світу,* прийми нашу молитву.</p>
<p>Ти, що сидиш по правиці Отця,* помилуй нас.</p>
<p>Ти бо один лише святий, Ти єдиний Господь, Ісус Христос,* на славу Бога Отця. Амінь.</p>
<p>Щодня буду Тебе благословити* і хвалити ім’я Твоє на віки вічні.</p>
<p>Сподоби, Господи, сьогодні* без гріха зберегтися нам.</p>
<p>Благословенний Ти, Господи, Боже отців наших,* і хвальне, і прославлене ім’я Твоє навіки. Амінь.</p>
<p>Нехай буде, Господи, милість Твоя на нас,* бо ми надіємось на Тебе.</p>
<p>Благословенний Ти, Господи,* навчи мене установ Твоїх.</p>
<p>Благословенний Ти, Владико,* врозуми мене установами Твоїми.</p>
<p>Благословенний Ти, Святий,* просвіти мене установами Твоїми.</p>
<p>Господи, Ти був нам пристановищем* по всі роди.</p>
<p>Молюсь: Господи, змилуйся наді мною,* вилікуй мою душу, бо гріх мій – перед Тобою.</p>
<p>Господи, до Тебе я прибігаю,* навчи мене творити Твою волю, бо Ти Бог мій.</p>
<p>Бо в Тебе є джерело життя,* у Твоїм світлі побачимо світло.</p>
<p>Добавляй ласку тим,* що визнають Тебе.</p>
<p>&nbsp;</p>
<p>Святий Боже, святий кріпкий, святий безсмертний, помилуй нас <em>(3).</em></p>
<p>Слава Отцю, і Сину, і Святому Духові,* і нині, і повсякчас, і на віки вічні. Амінь.</p>
<p>Святий безсмертний, помилуй нас.</p>
<p>Святий Боже, святий кріпкий, святий безсмертний, помилуй нас.</p>
<p>&nbsp;</p>
<p align="center"><em>Відпуст</em></p>
<p><em>Диякон: </em>Премудрість.</p>
<p><em>Хор: </em>Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо.</p>
<p><em>Священик: </em>Слава Тобі, Христе Боже, уповання наше, слава Тобі.</p>
<p><em>Хор: </em>Слава Отцю, і Сину, і Святому Духові, і нині, і повсякчас, і на віки вічні. Амінь. Господи, помилуй <em>(3). </em>Благослови.</p>
<p><em>Священик: </em>Христос, істинний Бог наш, молитвами пречистої Своєї Матері, преподобних і богоносних отців наших, і всіх святих, помилує і спасе нас, як благий і чоловіколюбець.</p>
<p><em>Хор: </em>Амінь.</p>
<p>&nbsp;</p>
<p align="center"><em>Многоліття</em></p>
<p><em>Священик (або диякон): </em>Богом береженій Україні нашій, благовірному народові нашому, правлінню і всьому війську, парафіянам святого храму цього і всім православним християнам сотвори, Господи, цього наступаючого року благословенне і мирне життя, здоров’я і спасіння, достаток плодів земних і добрий успіх в усьому, і збережи всіх нас на многії літа.</p>
<p><em>Хор: </em>Многая літа.</p>
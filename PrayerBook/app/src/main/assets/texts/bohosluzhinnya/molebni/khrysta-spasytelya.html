<p><strong><em>Диякон:</em></strong> Благослови, владико.<br /> <strong><em>Священик:</em></strong> Благословен Бог наш завжди, нині і повсякчас, і на віки віків.<br /> <strong><em>Люди:</em></strong> Амінь<br /> Слава тобі, Боже наш, слава тобі.<br /> Царю небесний, утішителю, Душе істини, що всюди є і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, благий, душі наші.<br /> Святий Боже, святий кріпкий, святий безсмертний, помилуй нас (3).<br /> Слава Отцю, і Сину, і Святому Духові, і нині, і повсякчас, і на віки віків. Амінь<br /> Пресвята Тройце, помилуй нас; Господи, очисти гріхи наші; Владико, прости беззаконня наші; Святий, посіти і зціли немочі наші імени твого ради.<br /> Господи, помилуй (3).<br /> Слава Отцю, і Сину, і Святому Духові, і нині, і повсякчас, і на віки віків. Амінь.<br /> Отче наш, Ти, що є на небесах, нехай святиться ім’я Твоє, нехай прийде царство Твоє, нехай буде воля твоя, як на небі, так і на землі. Хліб наш щоденний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.<br /> <strong><em>Священик:</em></strong> Бо твоє єсть царство, і сила, і слава, Отця, і Сина, і Святого Духа, нині і повсякчас, і на віки віків.<br /> <strong><em>Люди:</em></strong> Амінь <br /> Господи, помилуй (12).<br /> Слава Отцю, і Сину, і Святому Духові, і нині, і повсякчас, і на віки віків. Амінь<br /> Прийдіте, поклонімся цареві нашому – Богу.<br /> Прийдіте, поклонімся Христові, цареві нашому – Богу.<br /> Прийдіте, поклонімся і припадім до самого Господа Ісуса Христа – царя і Бога нашого.</p>
<p><strong><em>Псалом 142</em></strong></p>
<p>Господи, вислухай молитву мою, почуй моління моє в істині твоїй, вислухай мене в правді твоїй.<br /> І не ввійди в суд з рабом твоїм, бо не оправдається перед тобою ніякий живий.<br /> Бо погнався ворог за душею моєю, смирив він аж до землі життя моє.<br /> Посадив він мене в темряві, як мертвих віку. І знидів у меня дух мій, в мені стривожилося серце моє.<br /> Пом’янув я дні древні, повчився я з усіх діл твоїх, на творах рук твоїх я навчався.<br /> Підніс я до тебе руки мої, душа моя, як земля безводна, до тебе.<br /> Скоро вислухай мене, Господи, іщез дух мій.<br /> Не відверни лиця твого від мене, бо уподібнюся тим, що сходять до гробу.<br /> Дай мені вранці почути милість твою, бо я на тебе уповав.<br /> Вкажи мені, Господи, путь, що по ній піду, бо до тебе возніс я душу мою.<br /> Визволь мене від ворогів моїх, Господи, до тебе я прибіг; навчи мене творити волю твою, бо ти єси Бог мій.<br /> Дух твій благий наставить мене на землю праву. Імени твого ради, Господи, живитимеш мене правдою твоєю.<br /> Виведеш із печалі душу мою, і милістю твоєю винищиш ворогів моїх.<br /> І вигубиш усіх гнобителів душі моєї, бо я раб твій є.<br /> Слава Отцю, і Сину, і Святому Духові.<br /> І нині, і повсякчас, і на віки віків. Амінь.<br /> Алилуя, алилуя, алилуя, слава тобі, Боже (3).</p>
<p><strong><em>"Бог – Господь”, глас 2</em></strong></p>
<p>Бог – Господь, і явився нам; благословен, хто йде в ім’я Господнє.<br /> Стих 1: Сповідуйтеся Господеві, бо він благ, бо повік молість його.<br /> Стих 2: Обійшовши обступили мене, іменем Господнім протистояв я їм.<br /> Стих 3: Не умру, а жити буду, і повім діла Господні.<br /> Стих 4: Камінь, яким знехтували будівничі, цей став головою вугла; від Господа стався він, і дивний є в очах наших.<br /> <strong><em>Тропар, глас 2: </em></strong><br /> Пречистому образові твоєму поклоняємося, благий, просячи прощення прогрішень наших, Христе Боже, бо волею благоволив єси плоттю зійти на хрест, щоб ізбавити тих, що їх сотворив єси, від неволі ворожої. Тому благодарственно кличемо тобі: Ти радістю сповнив усе, Спасе наш, прийшовши спасти світ.<br /> Слава Отцю, і Сину, і Святому Духові, і нині, і повсякчас, і на віки віків. Амінь<br /> <strong><em>Богородичний: </em></strong><br /> Милосердя єси джерело, милости сподоби нас, Богородице, зглянься на людей, що згрішили, яви, як завжди, силу твою; бо на тебе уповаючи, Радуйся! кличемо тобі, як колись Гавриїл, безплотних архистратиг.</p>
<p><strong><em>Прокімен</em></strong></p>
<p><strong><em>Диякон:</em></strong> Будьмо уважні.<br /> <strong><em>Священик:</em></strong> Мир всім.<br /> <strong><em>Диякон:</em></strong> Премудрість, будьмо уважні.</p>
<p><strong><em>Прокімен, глас 4</em></strong></p>
<p>Господи, у світлі лиця твого підемо і в імені твоїм возрадуємося навіки (Пс. 88,16-17).<br /> <strong><em>Стих:</em></strong> Виділи всі кінці землі спасення Бога нашого (Пс. 97,1).<br /> <strong><em>Диякон:</em></strong> Господу помолімся.<br /> <strong><em>Люди:</em></strong> Господи, помилуй.<br /> <strong><em>Священик:</em></strong> Бо ти святий єси, Боже наш, і тобі славу возсилаємо, Отцю, і Сину, і Святому Духові, нині і повсякчас, і на віки віків.<br /> <strong><em>Люди:</em></strong> Амінь</p>
<p><strong><em>"Всяке дихання”, глас 4</em></strong></p>
<p>Всяке дихання нехай хвалить Господа.<br /> <strong><em>Стих 1:</em></strong> Хваліте Бога у святинях його.<br /> <strong><em>Стих 2:</em></strong> Хваліте його у тверді сили його.<strong><em><br />
<p><strong><em>Євангеліє</em></strong></p>
<p><strong><em>Диякон:</em></strong> Щоб сподобилися ми слухання святого Євангелія, Господа Бога молім.<br /> <strong><em>Люди:</em></strong> Господи, помилуй (3).<br /> <strong><em>Священик:</em></strong> Премудріть, прості, вислухаймо святого євангелія. Мир всім.<br /> <strong><em>Люди:</em></strong> І духові твоєму.<br /> <strong><em>Диякон:</em></strong> Від Івана святого євангелія читання.<br /> <strong><em>Люди:</em></strong> Слава тобі, Господи, слава тобі.<br /> <strong><em>Священик:</em></strong> Будьмо уважні.<br /> <br /> <strong><em>Диякон читає євангеліє Івана 10, 9-16:</em></strong></p>
<p><strong><em>Сказав Господь юдеям, які до нього прийшли: Я – ворота. Хто ввійде через мене, спасеться. Він увійде, вийде, і знайде пашу.</em></strong><br /> <strong><em>Злодій не приходить, хіба щоб красти, убивать, вигублювати. Я прийшов, щоб мали життя, і мали його вповні.</em></strong><br /> <strong><em>Я – добрий пастир. Добрий пастир життя своє дає за овець. Наймит, який не пастир і якому вівці не належать, бачить вовка, що надходить, і кидає вівці та біжить геть; і вовк хапає їх і розполохує. Наймит же втікає, бо він наймит і не дбає про вівці.</em></strong><br /> <strong><em>Я – добрий пастир, і знаю моїх, і мої мене знають. Отець мій знає мене, і я знаю Отця; я життя моє кладу за мої вівці. Ще й інші вівці маю, що не з цієї кошари; і їх мушу привести: вони почують мій голос, і буде одне стадо й один пастир.</em></strong></p>
<p><br /> <strong><em>Люди:</em></strong> Слава тобі, Господи, слава тобі.</p>
<p><strong><em>Самогласний, глас 6</em></strong></p>
<p>Слава Отцю, і Сину, і Святому Духові.<br /> Отце, Слове і Душе, Тройце Свята, очисти  множество прогрішень наших.<br /> І нині, і повсякчас, і на віки віків. Амінь<br /> Молитвами Богородиці, Милостивий, очисти множество прогрішень наших.<br /> <strong><em>Стих:</em></strong> Помилуй мене, Боже, по великій милості твоїй, і по множеству щедрот твоїх очисти беззаконня моє.<br /> Не повіряй мене людському заступництву, Пресвята Владичице, але прийми моління раба твого. Бо скорб огортає мене, терпіти я не в силі демонського стріляння. Покрова не маю і нікуди прибігти, окаянний, мене завжди перемагають, і розради не маю, окрім тебе, Владичице світу, уповання і заступництво вірних: не погорди молінням моїм, корисним його вчини.</p>
<p><strong><em>Єктенія</em></strong></p>
<p>Помилуй нас, Боже, по великій милості твоїй, молимось тобі, вислухай і помилуй.<br /> <strong><em>Люди: </em></strong>Господи, помилуй (3).<br /> Ще молимось Господеві Богу нашому, щоб вислухав голос моління нас, грішних, і помилував рабів своїх, і охоронив нас від усякої скорби, біди, гніву й нужди, і всякої болізні душевної і тілесної, і дарував нам здоров’я з довголіттям, промовмо всі: Скоро вислухай і милостиво помилуй.<br /> <strong><em>Люди:</em></strong> Господи, помилуй (3).<br /> Ще молимось, щоб зберегтися городові цьому (селу цьому) і святому храму цьому, і всякому городові, селу і країні, від голоду, загибелі, землетрусу, потопу, граду, вогню, меча, нападу чужинців і міжусобної брані, і щоб він був милостивий, добропривітний і добропомічний, благий і чоловіколюбний Бог наш, і відвернув увесь гнів свій, що наступає на нас, і ізбавив нас від належної праведної своєї погрози, і помилував нас.<br /> <strong><em>Люди:</em></strong> Господи, помилуй (12).<br /> Ще молимось, щоб Господь Бог вислухав голос моління нас, грішних, і помилував нас.<br /> <strong><em>Люди:</em></strong> Господи, помилуй (3).<br /> Вислухай нас, Боже, Спасителю наш, уповання всіх кінців землі і тих, що на морі далеко, і, Милостивий, будь милостивим, Владико, до гріхів наших і помилуй нас. Бо милостивий і чоловіколюбець Бог єси, і тобі славу возсилаємо, Отцю, і Сину, і Святому Духові, нині і повсякчас, і на віки віків.<br /> <strong><em>Люди:</em></strong> Амінь<br /> <strong><em>Диякон: </em></strong>З умилінням усі голови (і коліна) приклонивши, Господу помолімся.<br /> <strong><em>Люди:</em></strong> Господи, помилуй.<br /> <br /></p>
<p><strong><em>Молитва</em></strong></p>
<p>Тобі, Господи, єдиному благому, незлопам’ятному, ісповідую гріхи мої. До тебе припадаю, недостойний, співаючи: Согрішив я, Господи, согрішив, і недостойний я споглянути на висоту небесну через множество неправд моїх. <br /> Але, Господи, даруй мені сльози умилення, єдиний благий і милостивий, щоб ними я умолив тебе і очистився перед кінцем від усякого гріха. Страшне бо і грізне місце маю пройти, коли розлучуся з тілом, і стріне мене множество мрячних і нелюдських демонів, і ніхто не поспішить на поміч і не збавить.<br /> Тому припадаю до твоєї благости – не передай мене кривдникам, щоб не похвалилися мною вороги мої, благий Господи, і щоб не сказали: Прийшов ти до рук наших і нам ти переданий. Ні, Господи, не забудь щедрот твоїх, і не воздай мені за беззаконнями моїми, і не відверни лиця твого від мене. Але радше ти, Господи, накажи мені милістю і щедротами, а ворог мій нехай не радіє мною, але погаси погрози його на мене і знищ усе його діяння, і покажи мені до тебе путь бездоганну, благий Господи. Бо хоч я згрішив, не прибіг я до іншого лікаря і не простягнув руки моєї до чужого бога.<br /> Тож не відкинь моління мого, але вислухай мене твоєю благістю, і утверди моє серце страхом твоїм, і нехай буде благодать твоя на мені, Господи, як вогонь, що палить у мені нечисті помисли. Ти бо єси, Господи, світло більше всякого світла; радість більша всякої радости; успокоєння більше всякого успокоєння, життя істинне і спасення, що триває на віки віків.<br /> <strong><em>Люди:</em></strong> Амінь.</p>
<p><strong><em>Відпуст</em></strong></p>
<p><strong><em>Диякон: </em></strong> Премудрість.<br /> <strong><em>Люди: </em></strong>Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, тебе величаємо.<br /> <strong><em>Священик:</em></strong> Слава тобі, Христе Боже, уповання наше, слава тобі.<br /> <strong><em>Люди:</em></strong> Слава Отцю, і Сину, і Святому Духові, і нині, і повсякчас, і на віки віків. Амінь. Господи, помилуй (3). Благослови.<br /> <strong><em>Священик:</em></strong> Христос, істинний Бог наш, молитвами пречистої своєї Матері, преподобних і богоносних отців наших, і всіх святих, помилує і спасе нас, як благий і чоловіколюбець.<br /> <strong><em>Люди:</em></strong> Амінь</p>
</em></strong></p>
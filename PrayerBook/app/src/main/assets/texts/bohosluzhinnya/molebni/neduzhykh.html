<p style="text-align: justify;"><em>Ієрей</em>: Благословен Бог наш завжди, нині, і повсякчас, і на віки віків.</p>
<p style="text-align: justify;"><em>Хор:</em> Амінь.</p>
<p style="text-align: justify;">Слава Тобі, Боже наш, слава Тобі.</p>
<p style="text-align: justify;">Царю небесний, утішителю, Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, благий, душі наші.</p>
<p style="text-align: justify;">Святий Боже, святий кріпкий, святий безсмертний, помилуй нас <em>(3).</em></p>
<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p style="text-align: justify;">Пресвятая Тройце, помилуй нас; Господи, очисти гріхи наші; Владико, прости беззаконня наші; Святий, завітай і зціли немочі наші імені Твого ради.</p>
<p style="text-align: justify;">Господи помилуй <em>(3).</em></p>
<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p style="text-align: justify;">Отче наш, що єси на небесах, нехай святиться ім’я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.</p>
<p style="text-align: justify;"><em>Ієрей:</em> Бо Твоє є царство, і сила, і слава, Отця, і Сина,і Святого Духа, нині і повсякчас, і на віки віків.</p>
<p style="text-align: justify;"><em>Хор:</em> Амінь.</p>
<p style="text-align: justify;">Господи помилуй <em>(12).</em></p>
<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p style="text-align: justify;">Прийдіте, поклонімся Цареві, нашому Богу.</p>
<p style="text-align: justify;">Прийдіте, поклонімся Христові, Цареві, нашому Богу.</p>
<p style="text-align: justify;">Прийдіте, поклонімся і припадім до самого Господа Ісуса Христа, Царя і Бога нашого.</p>



<p> </p>
<p style="text-align: justify;"> </p>
<p style="text-align: justify;"><em>Псалом 37</em></p>
<p style="text-align: justify;">О, Господи, не докоряй мені в Твоєму гніві,* і не карай мене в Твоїм обуренні.</p>
<p style="text-align: justify;">Бо Твої стріли мене прошили,* і рука Твоя спустилася на мене.</p>
<p style="text-align: justify;">Нема здорового нічого на моїм тілі задля гніву Твого;* немає цілого нічого в моїх костях задля гріха мого.</p>
<p style="text-align: justify;">Бо мої провини голову мою перевищили,* немов важкий тягар, що тяжить над мою силу.</p>
<p style="text-align: justify;">Смердять, загнивши, мої рани* задля мого нерозуму.</p>
<p style="text-align: justify;">Принижений, зігнувся я вельми,* повсякденно сумний ходжу я.</p>
<p style="text-align: justify;">Бо нутро моє повне жару,* і здорового нема нічого на моїм тілі.</p>
<p style="text-align: justify;">Зомлів я, розбитий понад міру,* і скиглю від стогону серця мого.</p>
<p style="text-align: justify;">О, Господи, перед Тобою все моє бажання,* і стогін мій від Тебе не скритий.</p>
<p style="text-align: justify;">Серце моє розколотилось, сила мене полишила,* і навіть очей моїх світло – і того вже немає в мене.</p>
<p style="text-align: justify;">Друзі мої та приятелі далекі від моєї рани,* і родичі мої стоять оподаль.</p>
<p style="text-align: justify;">І ті, що на моє життя зазіхають, тенета наставляють;* і ті, що бажають мені нещастя, говорять про погибель, увесь час міркують лукаве.</p>
<p style="text-align: justify;">А я, немов глухий, не чую,* і як німий, що уст своїх не відкриває.</p>
<p style="text-align: justify;">Я став, немов людина, що не чує,* в устах якої одвіту немає.</p>
<p style="text-align: justify;">На Тебе бо, о Господи, я уповаю;* Ти вислухаєш мене, Господи, мій Боже.</p>
<p style="text-align: justify;">Кажу бо: Нехай не втішаються наді мною, як захитається моя нога;* нехай не несуться проти мене.</p>
<p style="text-align: justify;">Я бо ось-ось уже маю впасти,* і біль мій передо мною завжди.</p>
<p style="text-align: justify;">Я бо провину мою визнаю,* і над гріхом моїм уболіваю.</p>
<p style="text-align: justify;">А ті, що без причини зі мною ворогують, ростуть на силі;* чимало тих, що мене безпідставно ненавидять.</p>
<p style="text-align: justify;">І ті, що злом віддячують за добро,* – вони проти мене, бо я про добро дбаю.</p>
<p style="text-align: justify;">Не покидай мене, о Господи;* не віддаляйся від мене, мій Боже.</p>
<p style="text-align: justify;">Поспіши мені на допомогу,* Господи, моє спасіння.</p>
<p style="text-align: justify;"> </p>
<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p style="text-align: justify;">Алилуя, алилуя, алилуя. Слава Тобі, Боже <em>(3).</em></p>
<p style="text-align: justify;"><span style="text-decoration: underline;"> </span></p>
<h1 style="text-align: justify;"><em>Мирна єктенія</em></h1>
<p style="text-align: justify;"><em>Диякон: </em>В мирі Господеві помолімся.</p>
<p style="text-align: justify;"><em>Хор (на кожне прошення):</em> Господи, помилуй.</p>
<p style="text-align: justify;">За мир з висот і спасіння душ наших Господеві помолімся.</p>
<p style="text-align: justify;">За мир усього світу, добрий стан святих Божих церков і з’єднання всіх Господеві помолімося.</p>
<p style="text-align: justify;">За святішого вселенського Архиєрея <em>(ім'я)</em>, Папу Римського, і за блаженнішого Патріарха нашого <em>(ім'я),</em> і за боголюбивого Єпископа нашого Кир <em>(ім'я),</em> чесне пресвітерство, у Христі дияконство, за ввесь причет і людей Господеві помолімся.</p>
<p style="text-align: justify;">За Богом бережений народ наш, за правління і все військо Господеві помолімся.</p>
<p style="text-align: justify;">За місто (село) це <em>(</em>За святу обитель цю), і за кожне місто, країну, і за тих, що вірою живуть в них, Господеві помолімся.</p>
<p style="text-align: justify;">Щоб простив Бог всяке прогрішення добровільне і недобровільне рабів Своїх <em>(раба Свого,</em> <em>раби Своєї) (ім’я), </em>і щоб Він був милостививий до них <em>(нього, неї)</em>, Господеві помолімся.</p>
<p style="text-align: justify;">Щоб по благосердю милості Своєї не згадав Бог гріхи молодості та невідання їх <em>(його</em>, <em>її)</em>, але милостиво здоров’я їм <em>(йому,</em> <em>їй)</em> дарував, Господеві помолімся.</p>
<p style="text-align: justify;">Щоб не погордив Бог моліннями рабів Своїх <em>(раба Свого, раби Своєї)</em>, що з нами сьогодні моляться <em>(молиться)</em>, але щоби милостиво вислухав їх <em>(його</em>, <em>її)</em> та був до них <em>(нього,</em> <em>неї)</em> благопривітним, благоприємним і чоловіколюбним, та здоров’я подав їм <em>(йому,</em> <em>їй)</em>, Господеві помолімся.</p>
<p style="text-align: justify;">Щоби Бог, як колись розслабленого, так і тепер недужих рабів Своїх <em>(</em><em>недужого раба </em><em>Свого, недужу рабу Свою)</em> словом Своєї Божественної благодаті із хвороби підняв і здоровими <em>(здоровим,</em> <em>здоровою)</em> вчинив, Господеві помолімся.</p>
<p style="text-align: justify;">Щоби навістив Бог їх <em>(його,</em> <em>її)</em> пришестям Святого Свого Духа і зцілив від усякої недуги та хвороби, що в них <em>(ньому,</em> <em>ній)</em> перебуває, Господеві помолімся.</p>
<p style="text-align: justify;">Щоби Бог, як хананейку, милостиво вислухав голос молитви і нас, недостойних рабів Своїх, що до Нього благально взиваємо, і, як і дочку її, помилував та зцілив цих недужих рабів Своїх <em>(</em><em>цього недужого раба </em><em>Свого, цю</em> <em>недужу рабу Свою)</em>, Господеві помолімся.</p>
<p style="text-align: justify;">Щоб визволитися нам від усякої скорботи, гніву та нужди, Господеві помолімся.</p>
<p style="text-align: justify;">Заступи, спаси, помилуй і охорони нас, Боже, Твоєю благодаттю.</p>
<p style="text-align: justify;">Пресвяту, пречисту, преблагословенну, славну Владичицю нашу Богородицю і Приснодіву Марію, з усіма святими пом’янувши, самі себе і один одного, і все життя наше Христу Богові віддаймо.</p>
<p style="text-align: justify;"><em>Хор:</em> Тобі, Господи.</p>
<p style="text-align: justify;"><em>Ієрей: </em>Бо Ти єси Бог милості, щедрот і чоловіколюбності, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p style="text-align: justify;"><em>Хор:</em> Амінь.</p>
<p style="text-align: justify;"> </p>
<p style="text-align: justify;"><em>Бог Господь, глас 4</em></p>
<p style="text-align: justify;">Бог Господь і явився нам; благословен, хто йде в ім’я Господнє.</p>
<p style="text-align: justify;"><em>Стих:</em> Прославляйте Господа, бо Він благий, бо милість Його вічна.</p>
<p style="text-align: justify;"><em>Стих: </em>Вони навколо обступили мене, але я ім’ям Господнім переможу їх.</p>
<p style="text-align: justify;"><em>Стих: </em>Я не вмру, а житиму і розказуватиму про діла Господні.</p>
<p style="text-align: justify;"><em>Стих: </em>Камінь, яким знехтували будівничі, став головним на розі; від Господа це сталося, і дивне воно в очах наших.</p>
<p style="text-align: justify;"> </p>
<p style="text-align: justify;"><em>Тропар, глас 4</em></p>
<p style="text-align: justify;">Скорий у заступництві єдиний Ти, Христе,* скоро з висот навідайся до недужих рабів Твоїх <em>(недужого раба Твого, недужої раби Твоєї)</em>* і визволи від недуг і гірких болізней,* і піднеси їх <em>(його, її)</em>, щоб оспівували і славили <em>(оспівував і славив, оспівувала і славила)</em> Тебе неперестанно,* молитвами Богородиці, єдиний Чоловіколюбче.</p>
<p style="text-align: justify;"><em>Слава: кондак, глас 5:</em> Тих <em>(того, ту)</em>, що лежать <em>(лежить)</em> на ложі болізні і смертельною раною покалічених <em>(покаліченого, покалічену)</em>,* – як колись підніс Ти, Спасе, Петрову тещу* і розслабленого, якого несли на ношах,* – так і нині, Милосердний, їх <em>(його, її)</em>, що страждають <em>(страждає)</em>, посіти і зціли, * Ти бо єдин єси, що взяв на себе недуги і болізні роду нашого,* і все можеш як многомилостивий.</p>
<p style="text-align: justify;"><em>І нині:</em> <em>богородичний, глас 5:</em> Радуйся, двері Господні непроходимі,* радуйся, стіно і покрове тих, що прибігають до Тебе,* радуйся, пристане, бурями не навіщувана* і подружжям незаймана, що родила плоттю Творця Твого і Бога.* Молитись не переставай за тих, що оспівують* і поклоняються різдву Твоєму.</p>
<p style="text-align: justify;"><em> </em></p>
<p style="text-align: justify;"><em>Прокімен</em></p>
<p style="text-align: justify;"><em>Диякон:</em> Будьмо уважні.</p>
<p style="text-align: justify;"><em>Ієрей: </em>Мир усім.</p>
<p style="text-align: justify;"><em>Диякон:</em> Премудрість, будьмо уважні.</p>
<p style="text-align: justify;"> </p>
<p style="text-align: justify;"><em>Хор співає прокімен, глас 7:</em> Помилуй мене, Господи, бо немічний я;* зціли мене, Господи, бо стряслися кості мої.</p>
<p style="text-align: justify;"><em>Стих</em>: Бо немає такого, щоб у смерті пам’ятав про Тебе, а в аді хто визнаватиме Тебе?</p>
<p style="text-align: justify;"> </p>
<p style="text-align: justify;"><em>Апостол</em></p>
<p style="text-align: justify;"><em>Диякон: </em>Премудрість.</p>
<p style="text-align: justify;"><em>Читець: </em>Соборного послання Якового читання.</p>
<p style="text-align: justify;"><em>Диякон:</em> Будьмо уважні.</p>
<p style="text-align: justify;"><em>Читець читає соборне послання Якова, зачало 57 (5, 10-16):</em></p>
<p style="text-align: justify;">Браття! Візьміть за приклад страждання і довготерпіння пророків, які говорили іменем Господнім. Глядіть, ми називаємо блаженними тих, що страждання зносять. Ви чули про страждання Іова, і знаєте, як Господь завершив те, - Господь бо повний співчуття і милосердя. А перш за все, брати мої, не кляніться ні небом, ні землею, ні якою іншою клятвою. Хай ваше «так» буде «так», і ваше «ні» – «ні», щоб вам під суд не впасти. Страждає хтось між вами? Хай молиться. Радіє хтось? Хай псалми співає. Нездужає хтось між вами? Хай прикличе пресвітерів церковних і хай вони помоляться над ним, помазавши його олією в ім’я Господнє, і молитва віри спасе недужого, та й Господь його підійме; і як він гріхи вчинив, вони йому простяться. Сповідайте, отже, один одному гріхи ваші й моліться один за одного, щоб вам видужати. Ревна молитва праведника має велику силу.</p>
<p style="text-align: justify;"> </p>
<p style="text-align: justify;"><em>Хор співає</em> Алилуя, <em>глас 7:</em> Господи, в ярості Твоїй не обвинувачуй мене, ані в гніві Твоїм не карай мене.</p>
<p style="text-align: justify;"><em>Стих:</em> Спаси мене ради милості Твоєї, Господи<em>.</em></p>
<p style="text-align: justify;"><span style="text-decoration: underline;"> </span></p>
<p style="text-align: justify;"><em>Євангеліє</em></p>
<p style="text-align: justify;"><em>Диякон:</em> Премудрість, прості, вислухаймо святого Євангелія.</p>
<p style="text-align: justify;"><em>Ієрей: </em>Мир усім.</p>
<p style="text-align: justify;"><em>Хор:</em> І духові твоєму.</p>
<p style="text-align: justify;"><em>Ієрей:</em> Від Матея святого Євангелія читання.</p>
<p style="text-align: justify;"><em>Хор:</em> Слава Тобі Господи, слава Тобі.</p>
<p style="text-align: justify;"><em>Диякон:</em> Будьмо уважні.</p>
<p style="text-align: justify;"><em>Ієрей читає Євангеліє від Матея, зачало 25 (8, 14-23):</em></p>
<p style="text-align: justify;">В той час, як Ісус прийшов до Петра в хату, то побачив його тещу, що лежала в гарячці. Він доторкнувсь до її руки, і полишила її гарячка; а вона встала й услугувала Йому. І як настав вечір, принесли до Нього багато біснуватих, і Він словом вигнав духів і зцілив усіх недужих, щоб збулося сказане пророком Ісаєю: «Він узяв наші недуги й поніс наші хвороби». Побачивши силу народу навколо Себе, Ісус звелів відплисти на другий бік. І приступивши один книжник, сказав до Нього: «Учителю, куди б Ти не пішов, я піду за Тобою». А Ісус каже до нього: «Лисиці мають нори і птиці небесні – гнізда, а Син Чоловічий не має де голову прихилити». Другий з учнів сказав до Нього: «Господи, дозволь мені піти спершу поховати батька мого». Ісус же сказав до нього: «Іди за Мною, і зостав мертвим ховати своїх померлих». Як Він увійшов до човна, слідом за Ним увійшли Його учні.</p>
<p style="text-align: justify;"><em>Хор:</em> Слава Тобі Господи, слава Тобі.</p>
<p style="text-align: justify;"> </p>
<p style="text-align: justify;"><em>Сугуба єктенія</em></p>
<p style="text-align: justify;"><em>Диякон: </em>Помилуй нас, Боже, по великій милості Твоїй, молимось Тобі, вислухай і помилуй.</p>
<p style="text-align: justify;"><em>Хор (на кожне прошення):</em> Господи, помилуй <em>(3).</em></p>
<p style="text-align: justify;">Ще молимось за святішого вселенського Архиєрея <em>(ім’я)</em>, Папу Римського, і за блаженнішого Патріарха нашого <em>(ім’я)</em>, і за боголюбивого Єпископа нашого Кир (<em>ім’я</em>), за тих, що служать і послужили у святому храмі цьому (святій обителі цій), за отців наших духовних, і за всіх у Христі братів наших.</p>
<p style="text-align: justify;">Ще молимось за Богом бережений народ наш, за правління і за все військо.</p>
<p style="text-align: justify;">Лікарю душ і тіл, із тугою у серці сокрушенім до Тебе припадаємо і благально взиваємо: зціли недуги, вилікуй болі душ і тіл рабів Твоїх <em>(раба Твого,</em> <em>раби Твоєї)</em> <em>(ім’я)</em> і, як благосердний, прости їм <em>(йому,</em> <em>їй)</em> всякі прогрішення добровільні та недобровільні, і підніми їх <em>(його,</em> <em>її)</em> скоро із постелі хвороби, молимось Тобі, вислухай і помилуй.</p>
<p style="text-align: justify;">Ти, що не хочеш смерті грішника, але щоби він навернувся і жив, пощади і помилуй рабів Твоїх <em>(раба Твого, рабу Твою) (ім’я)</em>, заборони хворобі, відсторони кожну біль і недугу, і простягни кріпку руку Твою, і як Ти Яірову дочку із постелі хвороби підняв, так і їх <em>(його,</em> <em>її)</em> здоровими <em>(здоровим, здоровою)</em> вчини, милостивий Господи, молимось Тобі, вислухай нас і помилуй.</p>
<p style="text-align: justify;">Ти, що Своїм дотиком гарячку тещі Петрової зцілив, і нині благосердям Твоїм зціли хвороби цих дуже страждущих рабів Твоїх <em>(цього дуже страждущого раба Твого, цієї дуже страждущої раби Твоєї)</em> <em>(ім’я)</em>, подаючи їм <em>(йому,</em> <em>їй)</em> скоро здоров’я, усердно молимось Тобі, джерело злікувань, вислухай нас і помилуй.</p>
<p style="text-align: justify;">Ти, що прийняв Єзекієві сльози, покаяння Манасії і неневітян, і Давидове ісповідування, і скоро помилував їх, так прийми і наші молитви, які з тугою сердечною приносимо Тобі, всеблагий Царю, і, як щедрий, помилуй сильно недужих рабів Своїх <em>(</em><em>недужого раба </em><em>Свого,</em> <em>недужу рабу Свою)</em>, і здоров’я їм <em>(йому,</em> <em>їй)</em> даруй, усердно молимось Тобі, джерело життя та безсмертя, вислухай нас і помилуй.</p>
<p style="text-align: justify;"><em>Ієрей:</em> Вислухай нас, Боже, Спасителю наш, уповання всіх кінців землі і тих, що на морі далеко; і будь милостивим, Милостивий Владико, до гріхів наших і помилуй нас. Бо милостивий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p style="text-align: justify;"><em>Хор:</em> Амінь.</p>
<p style="text-align: justify;"> </p>
<p style="text-align: justify;"><em>Молитва</em></p>
<p style="text-align: justify;"><em>Диякон:</em> З умилінням усі голови (і коліна) приклонивши, Господеві помолімся.</p>
<p style="text-align: justify;"><em>Хор:</em> Господи помилуй.</p>
<p style="text-align: justify;"><em>Ієрей</em><em> читає молитву: </em>Владико Вседержителю, Царю святий, Ти, що караєш, а не умертвляєш, зміцнюєш підупалих і возносиш повалених, тілесні недуги людей виправляєш, молимось Тобі, Боже наш, рабів Твоїх немічних <em>(раба Твого немічного, рабу Твою немічну)</em> <em>(ім’я) </em>відвідай милістю Твоєю, прости їм <em>(йому,</em> <em>їй)</em> всякі прогрішення добровільні та недобровільні. Так, Господи, цілющу Твою силу з неба зішли, діткнися тіла, погаси гарячку, втихомир страждання і всяку потайну неміч. Будь лікарем рабів Твоїх <em>(раба Твого, раби Твоєї)</em>, підведи їх <em>(його,</em> <em>її)</em> з постелі хвороби та слабості цілими і здоровими <em>(цілим і здоровим, цілою і здоровою)</em>, даруй їх <em>(його,</em> <em>її)</em> Церкві Твоїй побожними і виконавцями <em>(побожним і виконавцем, побожною і виконавицею)</em> Твоєї волі. Бо Тобі належить милувати і спасати нас, Боже наш, і Тобі славу возсилаємо, Отцю, і Сину, і Святому Духові, нині і повсякчас і на віки віків.</p>
<p style="text-align: justify;"><em>Хор:</em> Амінь.</p>
<p style="text-align: justify;"> </p>
<p style="text-align: justify;"><em>Відпуст</em></p>
<p style="text-align: justify;"><em>Диякон:</em> Премудрість.</p>
<p style="text-align: justify;"><em>Хор:</em> Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо.</p>
<p style="text-align: justify;"><em>Ієрей:</em> Слава Тобі, Христе Боже, уповання наше, слава Тобі.</p>
<p style="text-align: justify;"><em>Хор:</em> Слава Отцю, і Сину, і Святому Духові, і нині, і повсякчас, і на віки віків. Амінь. Господи помилуй <em>(3)</em>. Благослови.</p>
<p style="text-align: justify;"><em>Ієрей:</em> Христос, істинний Бог наш, молитвами пречистої Своєї Матері, святого апостола і євангелиста Луки-лікаря, святих лікарів і цілителів безсрібників Косми і Дам’яна, Кира і Йоана, Пантелеймона і Єрмолая, Самсона і Діомида, Талалея і Трифона, преподобного Агапіта, цілителя і чудотворця Печерського, і всіх святих, помилує і спасе нас, як благий і чоловіколюбець.</p>
<p style="text-align: justify;"><em>Хор:</em> Амінь.</p>
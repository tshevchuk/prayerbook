<p align="center">Творіння Андрія Протопсалта&nbsp;</p>
<p align="center"><em>Як благословить ієрей:</em></p>
<p align="center">Благословен Бог наш завжди, нині і повсякчас, і на віки віків.</p>
<p align="center"><em>Народ:</em> <strong>Амінь.</strong></p>
<p><strong>Слава Тобі, Боже наш, слава Тобі.</strong></p>
<p><strong>Царю небесний, утішителю, Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, благий, душі наші.</strong></p>
<p><strong>Святий Боже, святий кріпкий, святий безсмертний, помилуй нас. </strong><em>Тричі.</em></p>
<p><strong>Слава Отцю, і Сину, і Святому Духові, І нині, і повсякчас, і на віки віків. Амінь.</strong></p>
<p><strong>Пресвята Тройце, помилуй нас; Господи, очисти гріхи наші; Владико, прости беззаконня наші; Святий, посіти і зціли немочі наші імени твого ради.</strong></p>
<p><strong>Господи, помилуй. </strong><em>Тричі.</em></p>
<p><strong>Слава Отцю, і Сину, і Святому Духові, і нині, і повсякчас, і на віки віків. Амінь.</strong></p>
<p><strong>Отче наш, що єси на небесах, нехай святиться ім’я Твоє, нехай прийде царство Твоє, нехай буде воля твоя, як на небі, так і на землі. Хліб наш насущний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.</strong></p>
<p><em>Ієрей:</em> Бо Твоє єсть царство, і сила, і слава, Отця, і Сина, і Святого Духа, нині і повсякчас, і на віки віків.</p>
<p><em>Народ:</em> <strong>Амінь.

</strong></p>
<p><strong>Господи, помилуй.</strong> <em>(12).</em></p>
<p><strong>Слава Отцю, і Сину, і Святому Духові, і нині, і повсякчас, і на віки віків. Амінь.</strong></p>
<p><strong>Прийдіте, поклонімся цареві нашому – Богу.</strong></p>
<p><strong>Прийдіте, поклонімся Христові, цареві нашому – Богу.</strong></p>
<p><strong>Прийдіте, поклонімся і припадім до самого Господа Ісуса Христа – царя і Бога нашого.</strong></p>
<p>&nbsp;</p>
<h5>Псалом 142</h5>
<p><strong>Го́споди, ви́слухай моли́тву мою́, почу́й моління моє́ в істині Твоїй,&nbsp;* ви́слухай мене́ в пра́вді Твоїй.</strong></p>
<p><strong>І не ввійди́ в суд з рабо́м Твоїм,&nbsp;* бо не оправда́ється пе́ред Тобо́ю нія́кий живи́й.</strong></p>
<p><strong>Бо погна́вся во́рог за душе́ю моє́ю,&nbsp;* смири́в він аж до землі життя́ моє́.</strong></p>
<p><strong>Посади́в він мене́ в те́мряві, як ме́ртвих віку.&nbsp;* І зни́дів у мені дух мій, в мені стриво́жилося се́рце моє́.</strong></p>
<p><strong>Пом’яну́в я дні дре́вні, повчи́вся я з усіх діл Твоїх,&nbsp;* на тво́рах рук Твоїх я навча́вся.</strong></p>
<p><strong>Підніс я до Те́бе ру́ки мої,&nbsp;* душа́ моя́, як земля́ безво́дна, до Те́бе.</strong></p>
<p><strong>Ско́ро ви́слухай мене́, Го́споди,&nbsp;* іще́з дух мій.</strong></p>
<p><strong>Не відверни́ Лиця́ Твого́ від ме́не,&nbsp;* бо уподібнюся тим, що схо́дять до гро́бу.</strong></p>
<p><strong>Дай мені вра́нці почу́ти ми́лість Твою́,&nbsp;* бо я на Те́бе упова́в.</strong></p>
<p><strong>Вкажи́ мені, Го́споди, путь, що по ній піду́,&nbsp;* бо до Те́бе возніс я ду́шу мою́.</strong></p>
<p><strong>Ви́зволь мене́ від ворогів моїх, Го́споди, до Те́бе я прибіг;&nbsp;* навчи́ мене́ твори́ти во́лю Твою́, бо Ти єси́ Бог мій.</strong></p>
<p><strong>Дух Твій благи́й наста́вить мене́ на зе́млю пра́ву.&nbsp;* Імени Твого́ ра́ди, Го́споди, живи́тимеш мене́ пра́вдою Твоє́ю.</strong></p>
<p><strong>Ви́ведеш із печа́лі ду́шу мою́,&nbsp;* і ми́лістю Твоє́ю ви́нищиш ворогів моїх.</strong></p>
<p><strong>І ви́губиш усіх гноби́телів душі моє́ї,&nbsp;* бо я раб Твій є.</strong></p>
<p align="center">Слава, і нині:</p>
<p align="center"><strong>Алилу́я, алилу́я, алилу́я, сла́ва Тобі, Бо́же.</strong> <em>Тричі</em>.</p>
<p>&nbsp;</p>
<p align="center"><em>Відтак, на глас 7:</em></p>
<p><strong>Бог – Госпо́дь, і яви́вся нам; благослове́н, хто йде в Ім’я́ Госпо́днє.</strong></p>
<p><em>Стих 1:</em> Сповідуйтеся Го́сподеві, бо Він благ, бо повік ми́лість Його́.</p>
<p><em>Стих 2:</em> Обійшо́вши, обступи́ли мене́, Іменем Госпо́днім протистоя́в я їм.</p>
<p><em>Стих 3:</em> Не умру́, а жи́ти бу́ду, і повім діла́ Госпо́дні.</p>
<p><em>Стих 4:</em> Ка́мінь, яки́й зне́хтували будівни́чі, сей став голово́ю ву́гла; від Го́спода ста́вся він, і ди́вний є в оча́х на́ших.</p>
<p>&nbsp;</p>
<p align="center"><em>І тропар блаженним новомученикам, глас 7:</em></p>
<p><strong>Блаже́нні му́ченики українські,&nbsp;* цілість Тіла Христо́вого не розірва́ли ви,&nbsp;* тіла́ свої відда́вши на му́ки:&nbsp;* ле́сті во́рога не піддали́ся і Петро́вої є́дности не зрекли́ся.&nbsp;* Ублажа́є вас земна́ вітчи́зна ва́ша Україна&nbsp;* і вся Вселе́нська Це́рква да́внім співом:&nbsp;* Святії му́ченики,&nbsp;* ви сла́вно стражда́ли і вінча́лися;&nbsp;* тож моліться до Го́спода,&nbsp;* щоб поми́лував ду́ші на́ші.</strong></p>
<p align="center">Слава: і нині: <em>богородичний:</em></p>
<p><strong>Як воскресіння на́шого Скарбни́ця,&nbsp;* тих, що на Те́бе надіються, Всеоспівана,&nbsp;* із ро́ву і прова́лля прогрішень возведи́;&nbsp;* Ти бо ви́нних у гріху́ спасла́ єси́,&nbsp;* народи́вши Спасіння на́ше,&nbsp;* пе́ред різдво́м – Діва&nbsp;* і в різдві – Діва,&nbsp;* і по різдві да́лі су́ща Діва.</strong></p>
<p>&nbsp;</p>
<p><em>Після того диякон:</em></p>
<p>Бу́дьмо ува́жні.</p>
<p><em>Ієрей:</em> Мир всім.</p>
<p><em>Диякон:</em> Прему́дрість, бу́дьмо ува́жні.</p>
<p>&nbsp;</p>
<p align="center"><em>І народ співає прокімен, глас 4:</em></p>
<p align="center"><strong>Візва́ли пра́ведні, і Госпо́дь ви́слухав їх,* і від усіх скорбо́т їхніх ізба́вив їх.</strong></p>
<p align="center"><em>Стих:</em> Бага́то скорбо́т у пра́ведних, і від усіх них ізба́вить їх Госпо́дь.</p>
<p>&nbsp;</p>
<p><em>Диякон:</em> Го́сподеві помолімся.</p>
<p><em>Ієрей виголошує:</em></p>
<p>Бо Ти Святи́й єси́, Бо́же наш, і в святи́х перебува́єш, і Тобі сла́ву возсила́ємо, Отцю́, і Си́ну, і Свято́му Ду́хові, ни́ні і повсякчас, і на віки віків.</p>
<p><em>Народ:</em><strong> Амінь.</strong></p>
<p>&nbsp;</p>
<p align="center"><em>Диякон:</em></p>
<p align="center">Вся́ке диха́ння неха́й хва́лить Го́спода.</p>
<p align="center"><em>Народ співає на мелодію прокімена гласа 4:</em></p>
<p align="center"><strong>Вся́ке диха́ння неха́й хва́лить Го́спода.</strong></p>
<p align="center"><em>Диякон же промовляє стихи:</em></p>
<p align="center"><em>Стих 1:</em> Хваліте Бо́га у святи́нях Його́.</p>
<p align="center"><em>Стих 2:</em> Хваліте Його́ у тве́рді си́ли Його́.</p>
<p align="center"><em>Народ після кожного стиха:</em></p>
<p align="center"><strong>Вся́ке диха́ння неха́й хва́лить Го́спода.</strong></p>
<p>&nbsp;</p>
<p align="center"><em>І після цього виголошує диякон:</em></p>
<p>І щоб сподо́билися ми слу́хання свято́го Єва́нгелія, Го́спода Бо́га молім.</p>
<p><em>Народ:</em> <strong>Го́споди, поми́луй.</strong> <em>Тричі.</em></p>
<p><em>Диякон:</em> Прему́дрість, про́сті; ви́слухаймо свято́го Єва́н-гелія.</p>
<p><em>Ієрей:</em> Мир всім.</p>
<p><em>Народ:</em> <strong>І ду́хові твоє́му.</strong></p>
<p><em>Ієрей:</em> Від Луки́ свято́го Єва́нгелія чита́ння.</p>
<p><em>Народ:</em> <strong>Сла́ва Тобі, Го́споди, сла́ва Тобі.</strong></p>
<p><em>Диякон:</em> Бу́дьмо ува́жні.</p>
<p align="center"><em>Ієрей читає Євангеліє від Луки, 106 зач. (21:12-19).</em></p>
<p>Сказа́в Госпо́дь Своїм у́чням: «Тоді на вас накладу́ть ру́ки й переслідувати бу́дуть, і волочи́тимуть по синаго́гах та по тю́рмах, води́тимуть пе́ред царів і прави́телів з-за імени мого́. І се дасть вам наго́ду свідчити. Візьміть собі до се́рця, що вам не тре́ба готува́тися напере́д, що́ ма́єте відповіда́ти, я бо дам вам сло́во й му́дрість, якій ніхто́ з ва́ших проти́вників не змо́же протиста́витися і пере́чити. Вас ви́дадуть батьки́, брати́, рідні й дру́зі, і де́кому з вас смерть заподіють. Вас бу́дуть нена́видіти всі за моє́ ім‘я́. Але волоси́на з голови́ у вас не пропаде́! Ва́шим стражда́нням ви спасе́те ду́ші свої.</p>
<p><em>Після Євангелія народ:</em> <strong>Сла́ва Тобі, Го́споди, сла́ва Тобі.</strong></p>
<p>&nbsp;</p>
<p align="center"><em>І одразу:</em></p>
<p align="center">Слава, <em>глас 6:</em></p>
<p><strong>Отче, Сло́ве і Ду́ше,&nbsp;* Тро́йце Свята́я, очи́сти&nbsp;* мно́жество прогрішень на́ших.</strong></p>
<p align="center">І нині:</p>
<p><strong>Моли́твами Богоро́диці,&nbsp;* Ми́лостивий, очи́сти&nbsp;* мно́же-ство прогрішень на́ших.</strong></p>
<p align="center"><em>Стих: </em>Поми́луй мене́, Бо́же, по вели́кій ми́лості Твоїй,</p>
<p align="center">і по мно́жеству щедро́т Твоїх очи́сти беззако́ння моє́.</p>
<p><strong>Красу́ спо́внення за́повідей Христо́вих обра́вши,&nbsp;* красу́ Христосла́вного життя́ в церко́вному наро́ді укріп-ля́йте,&nbsp;* у красу́ нетління по стражда́ннях зодя́гнені,&nbsp;* всеблаже́нні новому́ченики українські!</strong></p>
<p>&nbsp;</p>
<p align="center"><em>І кадить ієрей жертовник і людей,</em></p>
<p align="center"><em>а хор співає ці стихири, глас 2, подібний «Коли із Древа»:</em></p>
<p><strong>Житло́ закла́в у вас з Отце́м Своїм Син Бо́жий,&nbsp;* у вас, що були ви́гнані,&nbsp;* житла́ позба́влені, в темни́ці вки́нуті.&nbsp;* Ув’я́знив па́стирів мучи́тель і заду́мав ста́до розігна́ти,&nbsp;* але взива́ли без страху́ ув’я́знені:&nbsp;* «Не ви́рвете коріння Це́ркви з землі на́шої,&nbsp;* бо коріння її – на Не́бі!»</strong></p>
<p align="center"><em>Стих:</em> Візва́ли пра́ведні, і Госпо́дь ви́слухав їх,</p>
<p align="center">і від усіх скорбо́т їхніх ізба́вив їх.</p>
<p><strong>Живучи́ в доча́сності – Позачасо́вим&nbsp;* і в буде́нності – свя́том постійної Богопросла́ви,&nbsp;* не устраши́лися ви, коли́ все втра́тили,&nbsp;* і не спокуси́лися позірними бла́гами тира́на,&nbsp;* тож і взива́ли до розпина́телів:&nbsp;* «Не ви́рвете коріння Це́ркви з землі на́шої,&nbsp;* бо коріння її – на Не́бі!»</strong></p>
<p align="center"><em>Стих:</em> Бага́то скорбо́т у пра́ведних,</p>
<p align="center">і від усіх них ізба́вить їх Госпо́дь.</p>
<p><strong>Жили́ ви в ми́рі Христо́вому,&nbsp;* в ми́рі, що його́ Він зали́шив Своїм у́чням,&nbsp;* тож і ми́ру ло́жного не при-йняли́ від світу:&nbsp;* не зго́дилися понево́лити Це́ркву.&nbsp;* Тому́ взива́ли з жа́хом ва́ші розпина́телі:&nbsp;* «Не ви́рвемо коріння Це́ркви з землі сіє́ї,&nbsp;* бо вкорінені святи́телі її на Не́бі!»</strong></p>
<p align="center">Слава: <em>глас 4:</em></p>
<p><strong>Мно́жество му́чеників дала́ в новітній час земля́ українська,&nbsp;* мно́гі їх імена́ відо́мі нам, а мно́гі – тільки Бо́гові;&nbsp;* прославля́ємо всіх їх, відо́мих і невідо́мих,&nbsp;* по́через па́м’ять мало́ї грома́ди їх:&nbsp;* святи́телів, священно-му́чеників, преподо́бних і пра́ведних,&nbsp;* що Ду́ха не згаси́ли і Влади́ці благоугоди́ли.</strong></p>
<p align="center">І нині: <em>богородичний:</em></p>
<p><strong>Мно́жество блага́нь возно́симо до Богоро́диці,&nbsp;* мно́гі печа́лі лю́дські зна́є Діва.&nbsp;* Але́ пригля́ньмося до о́бразу Її, відо́мого і невідо́мого:&nbsp;* ми бо покли́кані ста́ти уча́сниками Бо́жої приро́ди&nbsp;* і з усіма́ святи́ми явля́ти Бо́га світові,&nbsp;* як Вона́, що вмісти́ла Невмісти́мого.</strong></p>
<p>&nbsp;</p>
<h5>Єктенія</h5>
<p>Поми́луй нас, Бо́же, по вели́кій ми́лості Твоїй, мо́лимось Тобі, ви́слухай і поми́луй.</p>
<p><em>Народ:</em> <strong>Го́споди, поми́луй.</strong> <em>Тричі.</em></p>
<p>Ще мо́лимось Го́сподеві Бо́гу на́шому, щоб ви́слухав го́лос моління нас, грішних, і поми́лував рабів Своїх, і охорони́в нас від уся́кої ско́рби, біди, гніву і ну́жди, і вся́кої болізні душе́вної і тіле́сної, і дарува́в нам здоро́в’я з довголіттям, промо́вмо всі: Ско́ро ви́слухай і ми́лостиво поми́луй.</p>
<p><em>Народ:</em> <strong>Го́споди, поми́луй.</strong> <em>Тричі.</em></p>
<p>Ще мо́лимось, щоб зберегти́ся го́родові (селу) сьо́му і свято́му хра́му сьо́му, і вся́кому го́родові, селу́ і країні, від го́лоду, заги́белі, землетру́су, пото́пу, гра́ду, вогню́, меча́, на́паду чужи́нців і міжусо́бної бра́ні, і щоб Він був ми́лостивий, добропривітний і добропо́мічний, благи́й і чоловіколю́бний Бог наш, і відверну́в увесь гнів Свій, що наступа́є на нас, і ізба́вив нас від нале́жної пра́ведної Своє́ї погро́зи, і поми́лував нас.</p>
<p><em>Народ:</em> <strong>Го́споди, поми́луй.</strong> <em>(12). </em></p>
<p>Ще мо́лимось, щоб Госпо́дь Бог ви́слухав го́лос моління нас, грішних, і поми́лував нас.</p>
<p><em>Народ:</em> <strong>Го́споди, поми́луй.</strong> <em>Тричі.</em></p>
<p>Ви́слухай нас, Бо́же Спаси́телю наш, упова́ння всіх кінців землі і тих, що на мо́рі дале́ко, і, Ми́лостивий, будь ми́лостивим, Влади́ко, до гріхів на́ших і поми́луй нас. Бо ми́лостивий і чоловіколю́бець Бог єси́, і Тобі сла́ву возсила́ємо, Отцю́, і Си́ну, і Свято́му Ду́хові, ни́ні і повсякчас, і на віки віків.</p>
<p><em>Народ:</em> <strong>Амінь.</strong></p>
<p>&nbsp;</p>
<p><em>Диякон:</em> З умилінням усі го́лови (і коліна) приклони́вши, Го́споду помолімся.</p>
<p><em>Народ:</em> <strong>Го́споди, поми́луй.</strong></p>
<p align="center"><em>Ієрей читає молитву:</em></p>
<p>Як пшени́чне зерно́, па́даючи в зе́млю, вмира́є, щоб да́ти життя́ рясно́му коло́ссю, так і ви поже́ртвували своїм життя́м, щоб Божа́ ни́ва роди́ла і прино́сила нови́й і ще́дрий урожа́й. Підтри́мані Бо́жою благода́ттю, ви до кінця́ пройшли́ перемо́жним шля́хом че́рез про́щення і прими́рення, осягну́вши пасха́льну ра́дість після же́ртви на Голго́ті ва́шого життя́.</p>
<p>Бу́дучи іко́ною Єва́нгелія блаже́нств, ви ста́ли зна́ком надії для на́ших і прийде́шніх часів, зася́яли си́лою віри і Христо́вої благода́ті і ви́явилися насінням нови́х христия́н. Підно́сячи до вас молитви́, щи́ро про́симо: заступа́йтеся за нас, блаже́нні новому́ченики, пе́ред Го́сподом, випро́шуючи ла́ски витрива́ння у вірі і любо́ві до Бо́га та бли́жніх.</p>
<p>І Ти, Пресвята́я Діво Богоро́дице, що очо́люєш до́вгий похід свідків віри в єди́ного Го́спода, будь для нас опо́рою в ко́жній потре́бі. Допоможи́ нам, на́ша Засту́пнице, щоб ми, віддаючи́ Бо́гові на́шу лю́дську не́міч, спо́внилися хрис-тия́нського ду́ха самопоже́ртви та служіння, і за Твоїм при́кладом вірно слідували за Ісу́сом, звіща́ючи Єва́нгеліє світла і любо́ви цілому світові за́вжди, ни́ні і повсякчас, і на віки віків.</p>
<p><em>Народ:</em> <strong>Амінь.</strong></p>
<p>&nbsp;</p>
<h5>Відпуст</h5>
<p><em>Диякон:</em> Прему́дрість.</p>
<p><em>Народ:</em> <strong>Чеснішу від Херуви́мів і незрівнянно славнішу від Серафи́мів, що без зотління Бо́га Сло́во породи́ла, су́щу Богоро́дицю, Тебе́ велича́ємо.</strong></p>
<p><em>Ієрей:</em> Сла́ва Тобі, Хри́сте Бо́же, упова́ння на́ше, сла́ва Тобі.</p>
<p><em>Народ:</em> <strong>Сла́ва: і ни́ні: Го́споди, поми́луй </strong><em>(тричі)</em><strong>; благослови́.</strong></p>
<p><em>Ієрей: </em>Христо́с, істинний Бог наш, моли́твами Пречи́стої Своє́ї Ма́тері, преподо́бних і богоно́сних отців на́ших, блаже́нних новому́чеників землі української, і всіх святи́х, поми́лує і спасе́ нас, як Благи́й і Чоловіколю́бець.</p>
<p><em>Народ:</em> <strong>Амінь.</strong></p>
<p><em>Священик:</em> Благословен Бог наш завжди, нині і повсякчас, і на віки віків.</p>
<p><em>Хор:</em> Амінь.</p>
<p>Слава Тобі, Боже наш, слава Тобі.</p>
<p>Царю небесний, Утішителю, Душе істини, що всюди єси і все наповняєш, скарбе дібр і життя Подателю, прийди і вселися в нас, і очисти нас від усякої скверни, і спаси, благий, душі наші.</p>
<p>Святий Боже, святий кріпкий, святий безсмертний, помилуй нас<em> (3)</em>.</p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Пресвятая Тройце, помилуй нас; Господи, очисти гріхи наші; Владико, прости беззаконня наші; Святий, завітай і зціли немочі наші імені Твого ради.</p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Отче наш, що єси на небесах, нехай святиться ім’я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.</p>
<p><em>Священик:</em> Бо Твоє є царство, і сила, і слава, Отця, і Сина, і Святого Духа, нині і повсякчас, і на віки віків.</p>
<p><em>Хор:</em> Амінь.</p>



<p> </p>
<p align="center"><em>Бог Господь, глас 4</em></p>
<p>Бог Господь і явився нам; благословен, хто йде в ім’я Господнє.</p>
<p><em>Стих:</em> Прославляйте Господа, бо Він добрий, бо милість Його вічна.</p>
<p><em>Стих: </em>Вони навколо обступили мене, але я ім’ям Господнім переможу їх.</p>
<p><em>Стих: </em>Я не вмру, а житиму, і розказуватиму про діла Господні.</p>
<p><em>Стих: </em>Камінь, яким знехтували будівничі, став головним на розі; від Господа це сталося, і дивне воно в очах наших.</p>
<p> </p>
<p><em>Тропар, глас 4:</em> Благодарні ми, недостойні раби Твої, Господи,* за Твої благодіяння супроти нас.* Славлячи Тебе, хвалимо,* благословимо, благодаримо,* оспівуємо й величаємо Твоє благоутробіє,* і як раби з любов’ю кличемо до Тебе:* Благодітелю, Спасе наш, слава Тобі.</p>
<p><em>Слава, тропар, глас 1: </em>Спаси, Господи, людей Твоїх* і благослови насліддя Твоє,* перемоги благовірному народові на супротивників даруй* і хрестом Твоїм* охорони люд Твій.</p>
<p><em>І нині, кондак, глас 4: </em>Вознісся Ти на хрест волею Своєю.* Новому людові Твоєму, що Твоє ім’я носить,* даруй щедроти Твої, Христе Боже.* Возвесели силою Твоєю благовірний народ,* перемоги на супротивників дай йому,* що за посібник має Твоє оружжя миру, непоборну перемогу.</p>
<p> </p>
<p align="center"><em>Прокімен</em></p>
<p><em>Диякон: </em>Будьмо уважні.</p>
<p><em>Священик: </em>Мир усім.</p>
<p><em>Диякон: </em>Премудрість, будьмо уважні.</p>
<p><em>Хор:</em> <em>прокімен, глас 4: </em>Славитиму Господа, що добро вчинив мені, і співатиму імені Господа Всевишнього.</p>
<p><em>Стих:</em> Радіти буде серце моє спасенням Твоїм.</p>
<p> </p>
<p align="center"><em>Апостол</em></p>
<p><em>Диякон:</em> Премудрість.</p>
<p><em>Читець: </em>До Римлян послання святого апостола Павла читання.<em> </em></p>
<p><em>Диякон: </em>Будьмо уважні.</p>
<p align="center"><em>Читець читає послання до Римлян, зач. 111 (Рм. 13, 1-7):</em></p>
<p>Браття, кожна людина нехай кориться владі вищій: нема бо влади, що не була б від Бога; і ті, існуючі влади, установлені Богом. Тим то, хто противиться владі, противиться Божому велінню, а ті, що противляться, самі на себе суд стягають. Начальники бо страшні не тим, що добро, а тим, що зло чинять. Хочеш не боятися влади? Чини добро, і будеш мати похвалу від неї; вона бо – слуга Божий, тобі на добро. А як ти чиниш зло, то бійся, бо недарма меч носить; вона – Божий слуга, що відомщає і карає того, хто чинить зло. Тому треба коритися не тільки ради кари, але й ради сумління. Через це бо платите й податки, бо то службовці Божі, що лише того й пильнують. Тож дайте кожному належне: кому податок – податок, кому мито – мито, кому острах – острах, кому честь – честь.</p>
<p><em> </em></p>
<p><em>Священик: </em>Мир тобі.</p>
<p><em>Диякон: </em>Премудрість, будьмо уважні.</p>
<p><em>Хор: </em>Алилуя<em> (зі стихами).</em></p>
<p><em>Стих:</em> Хвалитиму ім’я Бога мого піснею, буду величати Його хвалінням.</p>
<p><em>Стих: </em>Бо вислухав убогих Господь і не погордив в’язнями Своїми.</p>
<p> </p>
<p align="center"><em>Євангеліє</em></p>
<p><em>Диякон:</em> Премудрість, прості, вислухаймо святого Євангелія.</p>
<p><em>Священик:</em> Мир усім.</p>
<p><em>Хор: </em>І духові твоєму.</p>
<p><em>Священик:</em> Від Матея святого Євангелія читання.</p>
<p><em>Хор: </em>Слава Тобі, Господи, слава Тобі.</p>
<p><em>Диякон: </em>Будьмо уважні.</p>
<p align="center"><em>Священик читає Євангеліє від Матея, зач. </em><strong><em><em>90 (Мт. 22, 15-22)</em>;</em></strong></p>
<p>Одного разу фарисеї радили раду на Ісуса, як би Його впіймати на слові. І вислали до Нього своїх учнів разом з іродіянами. “Учителю”, – кажуть ті, – “ми знаємо, що Ти щиросердий і що дороги Божої навчаєш по правді й не вважаєш ні на кого, бо не дивишся людям на обличчя. Скажи нам, як Тобі здається: Чи дозволено давати кесареві податок, чи ні?” Ісус же, знаючи їхнє лукавство, озвався: “Чого Мене спокушаєте, лицеміри? Покажіть Мені гріш податковий.” Ті принесли Йому динарій. Він спитав їх: “Чий це образ і напис?” Відповідають Йому: “Кесарів.” Тоді Він до них каже: “Віддайте ж кесареве кесареві, а Боже Богові.” Почувши це, ті здивувались і, полишивши Його, відійшли.</p>
<p><em>Хор: </em>Слава Тобі, Господи, слава Тобі.</p>
<p> </p>
<p align="center"><em>Єктенія</em></p>
<p><em>Диякон: </em>Помилуй нас, Боже, по великій милості Твоїй, молимось Тобі: вислухай і помилуй.</p>
<p><em>Хор: </em>Господи, помилуй<em> (3).</em></p>
<p><em>Диякон: </em>Ще молимось за святішого вселенського Архиєрея <em>(ім’я)</em>, Папу Римського, і за блаженнішого Патріарха нашого <em>(ім’я)</em>, і за боголюбивого Єпископа нашого Кир (<em>ім’я</em>), за отців наших духовних, і за всю у Христі братію нашу.</p>
<p><em>Хор: </em>Господи, помилуй<em> (3).</em></p>
<p><em>Диякон: </em>Ще молимось за Богом бережену Україну нашу, за благовірний народ наш, за правління і за все військо, за добробут, мир, здоров’я і спасіння наше, щоб Господь Бог наш скоро поспішив і допоміг нам у всьому, і підкорив під ноги наші всякого ворога і супротивника.</p>
<p><em>Хор: </em>Господи, помилуй<em> (3).</em></p>
<p><em>Диякон: </em>Благодарення приносячи зі страхом і трепетом, як раби недостойні, Твоєму милосердю, Спасе і Владико наш, Господи, за Твої добродійства, що їх Ти щедро подаєш Батьківщині нашій та всьому народові нашому, припадаємо і славослов’я Тобі, як Богові, приносимо і благально взиваємо: визволь від усіх бід рабів Твоїх і завжди, як милостивий, сповни добрі прохання всіх нас, усильно молимось Тобі: вислухай і помилуй.</p>
<p><em>Хор: </em>Господи, помилуй<em> (3).</em></p>
<p><em>Диякон: </em>Ще молимось, щоб зберегтися Богом береженій Україні нашій і всім людям її від усякої скорби, біди, гніву, нужди, від усіх ворогів видимих і невидимих, і щоб Господь Бог наш всіх нас у здоров’ї, довголітті, мирі та під охороною ангелів Своїх завжди оберігав; промовмо всі: скоро вислухай і милостиво помилуй.</p>
<p><em>Хор: </em>Господи, помилуй<em> (3).</em></p>
<p><em>Диякон: </em>Ще молимось за всю братію і за всіх православних християн.</p>
<p><em>Хор: </em>Господи, помилуй<em> (3).</em></p>
<p><em>Священик: </em>Вислухай нас, Боже, Спасителю наш, уповання всіх кінців землі і тих, що на морі далеко, і, милостивий, будь милостивим, Владико, до гріхів наших і помилуй нас. Бо милостивий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p><em>Хор: </em>Амінь.</p>
<p><span style="text-decoration: underline;"> </span></p>
<p><em>Диякон:</em> Ще і ще, всі голови (і коліна) прихиливши, Господеві помолімся.</p>
<p><em>Хор: </em>Господи, помилуй.<em> </em></p>
<p align="center"><em>Священик читає молитву:</em></p>
<p>Боже великий і дивний, Ти невимовною благістю і величним провидінням управляєш усім і за Твоїми премудрими недослідимими присудами життя і співжиття людське проходить. Сам і нині, Творче і Будівничий наш, споглянь милостиво на Батьківщину нашу Україну, на владу, військо і всю людність її. Даруй правлінню нашому розуміння і мудрість, щоб пізнало воно волю Твою святу; спрямуй його на дорогу істини, збережи його від чоловікоугодництва та підкупу. Об’єднай думки і почування влади нашої та всели поміж неї братолюбство. Благослови очільників наших на всяке добре і корисне діло, даруй їм глибокий і невід’ємний мир, натхни серця їх прихильністю до Церкви Твоєї і до всіх людей Твоїх, щоб за їхнього спокою ми провадили тихе й мирне життя в усякому благочесті й чистоті. Премилосердний Господи наш, Боже щедрот і Отче всякої потіхи, не відверни лиця Твого від нас і не посором нас у нашій надії, бо уповаючи на Тебе молимось Тобі: дай Батьківщині нашій та всьому народові нашому мир, спокій, єдність духа, згоду і добру поміч, погідні дні, плодючість землі і все, чого ми потребуємо для дочасного і вічного життя. Ти бо єдиний знаєш те, що нам потрібно, і подаєш нам раніше, аніж ми Тебе просимо, і обильно обдаровуєш. Бо Ти єси Бог сильний в милості і благий в кріпості, і Тобі належить всяка слава, честь і поклоніння, Отцю, і Сину, і Святому Духові, завжди, нині і повсякчас, і на віки віків.</p>
<p><em>Хор: </em>Амінь.</p>
<p> </p>
<p><em>Священик: </em>Слава Тобі, Боже, доброчинцю наш, на віки віків.<em> </em></p>
<p><em>Хор: </em>Амінь.<em> </em></p>
<p align="center"><em>І одразу співає велике славослов’я:</em></p>
<p>Слава во вишніх Богу,* і на землі мир,* в людях благовоління.</p>
<p>Хвалимо Тебе, благословимо Тебе, кланяємось Тоб?,* славимо Тебе, дякуємо Тоб? заради великої Твоєї слави.</p>
<p>Господи, царю небесний, Боже, Отче вседержителю,* Господи, Сину єдинородний, Ісусе Христе, і Святий Душе.</p>
<p>Господи, Боже, Агнче Божий, Сину Отця,* що береш гріхи світу, помилуй нас.</p>
<p>Ти, що береш гріхи світу,* прийми нашу молитву.</p>
<p>Ти, що сидиш по правиці Отця,* помилуй нас.</p>
<p>Ти бо один лише святий, Ти єдиний Господь, Ісус Христос,* на славу Бога Отця. Амінь.</p>
<p>Щодня буду Тебе благословити* і хвалити ім’я Твоє на віки віків.</p>
<p>Сподоби, Господи, сьогодні* без гріха зберегтися нам.</p>
<p>Благословенний Ти, Господи, Боже отців наших,* і хвальне, і прославлене ім’я Твоє навіки. Ам?нь.</p>
<p>Нехай буде, Господи, милість Твоя на нас,* бо ми надіємось на Тебе.</p>
<p>Благословенний Ти, Господи,* навчи мене установ Твоїх.</p>
<p>Благословенний Ти, Владико,* врозуми мене установами Твоїми.</p>
<p>Благословенний Ти, Святий,* просвіти мене установами Твоїми.</p>
<p>Господи, Ти був нам пристановищем* по всі роди.</p>
<p>Молюсь: Господи, змилуйся наді мною,* вилікуй мою душу, бо гріх мій – перед Тобою.</p>
<p>Господи, до Тебе я прибігаю,* навчи мене творити Твою волю, бо Ти Бог мій.</p>
<p>Бо в Тебе є джерело життя,* у Твоїм світлі побачимо світло.</p>
<p>Добавляй ласку тим,* що визнають Тебе.</p>
<p>Святий Боже, святий кріпкий, святий безсмертний, помилуй нас <em>(3).</em></p>
<p>Слава Отцю, і Сину, і Святому Духові,* і нині, і повсякчас, і на віки віків. Амінь.</p>
<p>Святий безсмертний, помилуй нас.</p>
<p>Святий Боже, святий кріпкий, святий безсмертний, помилуй нас.</p>
<p> </p>
<p align="center"><em>Відпуст</em></p>
<p><em>Диякон: </em>Премудрість.</p>
<p><em>Хор: </em>Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо.</p>
<p><em>Священик: </em>Слава Тобі, Христе Боже, уповання наше, слава Тобі.</p>
<p><em>Хор: </em>Слава Отцю, і Сину, і Святому Духові, і нині, і повсякчас, і на віки віків. Амінь. Господи, помилуй <em>(3). </em>Благослови.</p>
<p><em>Священик: </em>Христос, істинний Бог наш, молитвами пречистої Своєї Матері, преподобних і богоносних отців наших, і всіх святих, помилує і спасе нас, як благий і чоловіколюбець.</p>
<p><em>Хор: </em>Амінь.</p>
<p> </p>
<p><em>Священик (або диякон): </em>Богом береженій Україні нашій, благовірному народові нашому, правлінню і всьому війську, парафіянам святого храму цього і всім православним християнам сотвори, Господи, благословенне і мирне життя, здоров’я і спасіння, достаток плодів земних і добрий успіх в усьому, і збережи всіх нас на многая літа.</p>
<p><em>Хор: </em>Многая літа.</p>
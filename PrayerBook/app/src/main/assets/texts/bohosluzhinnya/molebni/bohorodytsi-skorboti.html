<p><em>Диякон: </em>Благослови, владико.</p>
<p><em>Священик: </em>Благословенний Бог наш завжди, нині і повсякчас, і на віки вічні.</p>
<p><em>Люди:<strong> </strong></em><strong>Амінь.</strong></p>
<p><strong>Слава Тобі, Боже наш, слава Тобі.</strong></p>
<p><strong> Царю небесний, Утішителю, Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, Благий, душі наші.</strong></p>
<p><strong>Святий Боже, святий кріпкий, святий безсмертний, помилуй нас <em>(3).</em></strong></p>
<p><strong>Слава Отцю, і Сину, і Святому Духові, і нині і повсякчас, і на віки вічні. Амінь.</strong></p>
<p><strong>Пресвятая Тройце, помилуй нас; Господи, очисти гріхи наші; Владико, прости беззаконня наші; Святий, завітай і зціли немочі наші імені Твого ради.</strong></p>
<p><strong>Господи, помилуй <em>(3).</em></strong></p>
<p><strong>Слава Отцю, і Сину, і Святому Духові, і нині і повсякчас, і на віки вічні. Амінь.</strong></p>
<p><strong>Отче наш, що єси на небесах, нехай святиться ім</strong><strong>’</strong><strong>я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам сьогодні, і прости нам провини наші, як і ми прощаємо винуватцям нашим, і не введи нас у спокусу, але визволи нас від лукавого.</strong></p>
<p><em>Священик: </em>Бо Твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>
<p><em>Люди:<strong> </strong></em><strong>Амінь.</strong></p>
<p><strong> </strong></p>
<p><strong>Господи, помилуй <em>(12).</em></strong></p>
<p><strong>Слава Отцю, і Сину, і Святому Духові, і нині і повсякчас, і на віки вічні. Амінь.</strong></p>
<p><strong>Прийдіте, поклонімся Цареві нашому Богу.</strong></p>
<p><strong>Прийдіте, поклонімся Христові, Цареві нашому Богу.</strong></p>
<p><strong>Прийдіте, поклонімся і припадім до самого Господа Ісуса Христа, Царя і Бога нашого.</strong></p>
<p align="center"><em> </em></p>
<p align="center"><em>Псалом 142</em></p>
<p><strong>О Господи, почуй мою молитву,* у Твоїй вірності нахили вухо Своє до мольби моєї; вислухай мене в Твоїй правді.</strong></p>
<p><strong>І не входь у суд із Твоїм слугою,* бо ніхто з живих не виправдається перед Тобою.</strong></p>
<p><strong>Бо мою душу гонить ворог, життя моє топче в землю,* він оселює мене в пітьмі, як давно померлих.</strong></p>
<p><strong>Дух мій тривожиться в мені* і серце моє жахається в мені всередині.</strong></p>
<p><strong>Я згадую дні давні,* роздумую над усіма вчинками Твоїми і над ділами рук Твоїх міркую.</strong></p>
<p><strong>До Тебе простягаю мої руки;* моя душа, мов спрагла земля, Тебе жадає.</strong></p>
<p><strong>Вислухай мене скоро, Господи, бо знемагає дух мій.* Не крий Твого обличчя від мене, щоб я не став, як ті, що сходять у яму.</strong></p>
<p><strong>Дай мені вранці відчути Твою милість, бо я на Тебе покладаюсь.* Вкажи мені дорогу, якою слід мені ходити, бо до Тебе я підношу мою душу.</strong></p>
<p><strong>Спаси мене, Господи, від ворогів моїх,* бо до Тебе прибігаю.</strong></p>
<p><strong>Навчи мене творити Твою волю, бо Ти Бог мій.* Нехай Твій добрий дух веде мене по рівній землі.</strong></p>
<p><strong>Живи мене, о Господи, імені Твого ради,* у справедливості Твоїй виведи з скорботи мою душу.</strong></p>
<p><strong>І в гніві Твоєму знищ моїх супротивників.* І вигуби всіх гнобителів душі моєї, бо я Твій слуга.</strong></p>
<p><strong> </strong></p>
<p><strong>Слава Отцю, і Сину, і Святому Духові,* і нині, і повсякчас, і на віки вічні. Амінь.</strong></p>
<p><strong>Алилуя, алилуя, алилуя; слава Тобі, Боже! <em>(З).</em></strong></p>
<p><em> </em></p>
<h1><em>Мирна єктенія</em></h1>
<p><em>Диякон: </em>В мирі Господеві помолімся.</p>
<p><em>Хор:</em> Господи, помилуй.</p>
<p><em>Диякон: </em>За мир з висот і спасіння душ наших Господеві помолімся.</p>
<p><em>Хор:</em> Господи, помилуй.</p>
<p><em>Диякон: </em>За мир усього світу, добрий стан святих Божих церков і з’єднання всіх Господеві помолімся.</p>
<p><em>Хор:</em> Господи, помилуй.</p>
<p><em>Диякон: </em>За святішого вселенського Архиєрея <em>(ім'я)</em>, Папу Римського, і за блаженнішого Патріарха нашого <em>(ім'я),</em> і за боголюбивого Єпископа нашого Кир <em>(ім'я),</em> чесне пресвітерство, у Христі дияконство, за ввесь причет і людей Господеві помолімся.</p>
<p><em>Хор:</em> Господи, помилуй.</p>
<p><em>Диякон: </em>За Богом бережений народ наш, за правління і все військо Господеві помолімся.</p>
<p><em>Хор:</em> Господи, помилуй.</p>
<p><em>Диякон: </em>За місто (село) це (за святу обитель цю), і за кожне місто, країну, і за тих, що вірою живуть в них, Господеві помолімся.</p>
<p><em>Хор:</em> Господи, помилуй.</p>
<p><em>Диякон: </em>За добре поліття, за врожай плодів земних і часи мирні Господеві помолімся.</p>
<p><em>Хор:</em> Господи, помилуй.</p>
<p><em>Диякон: </em>За плаваючих, подорожуючих, недужих, страждаючих, полонених, і за спасіння їх Господеві помолімся.</p>
<p><em>Хор:</em> Господи, помилуй.</p>
<p><em>Диякон: </em>Щоб визволитися нам від усякої скорботи, гніву та нужди, Господеві помолімся.</p>
<p><em>Хор:</em> Господи, помилуй.</p>
<p><em>Диякон: </em>Заступи, спаси, помилуй і охорони нас, Боже, Твоєю благодаттю.</p>
<p><em>Хор:</em> Господи, помилуй.</p>
<p><em>Диякон: </em>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе і один одного, і все життя наше Христу Богові віддаймо.</p>
<p><em>Хор:</em> Тобі, Господи.</p>
<p><em>Священик: </em>Бо Тобі належить всяка слава, честь і поклоніння, Отцю, і Сину, і Святому Духові, нині і повсякчас, і на віки вічні.</p>
<p><em>Хор:</em> Амінь.</p>
<p><em> </em></p>
<p align="center"><em>Бог — Господь, глас 4</em></p>
<p><strong>Бог — Господь, і явився нам;* благословен, хто йде в ім</strong><strong>’</strong><strong>я Господнє.</strong></p>
<p><em>Стих: </em>Прославляйте Господа, бо Він добрий, бо милість Його вічна.</p>
<p><em>Стих: </em>Вони навколо обступили мене, але я ім’ям Господнім переможу їх.</p>
<p><em>Стих: </em>Я не вмру, а житиму, і розказуватиму про діла Господні.</p>
<p><em>Стих: </em>Камінь, яким знехтували будівничі, став головним на розі; від Господа це сталося, і дивне воно в очах наших.</p>
<p align="center"><em> </em></p>
<p align="center"><em>Тропар, глас 4</em></p>
<p><strong>До Богородиці з запалом нині прибіжім, грішні і смиренні,* і припадім у покаянні, взиваючи з глибини душевної:* Владичице, поможи, змилосердившись над нами,* поспішися, бо загибаємо від множества гріхів,* не заверни рабів Твоїх з нічим,* бо в Тобі єдину заступницю маємо <em>(2)</em>.</strong></p>
<p><em>Слава, і нині: </em><strong>Не замовкнемо ніколи, Богородице,* про силу Твою говорити ми, недостойні;* бо коли б Ти не предстояла благаючи,* хто б нас вирятував від стільки бід?* Хто ж би охоронив нас нині вільними?* Не відступимо від Тебе, Владичице:* Твоїх бо рабів спасаєш завжди від усякої біди,* єдина благословенна.</strong></p>
<p> </p>
<p align="center"><em>Псалом 50</em></p>
<p><strong>Помилуй мене, Боже, з великої милості Твоєї,* і багатством щедрот Твоїх очисти мене з беззаконня мого.</strong></p>
<p><strong>Обмий мене повнотою з беззаконня мого,* і від гріха мого очисти мене.</strong></p>
<p><strong>Бо беззаконня моє я знаю,* і гріх мій є завжди передо мною.</strong></p>
<p><strong>Проти Тебе єдиного я згрішив,* і перед Тобою зло вчинив;</strong></p>
<p><strong>То й правий Ти в словах Твоїх,* і переможеш, коли будеш судити.</strong></p>
<p><strong>Це бо в беззаконнях я зачатий,* і в гріхах породила мене мати моя.</strong></p>
<p><strong>Це бо істину полюбив єси,* невідоме й таємне мудрості своєї явив Ти мені.</strong></p>
<p><strong>Окропи мене іссопом, і очищуся,* обмий мене, і стану біліший від снігу.</strong></p>
<p><strong>Дай мені відчути радість і веселість,* зрадіють кості сокрушені.</strong></p>
<p><strong>Відверни лице Твоє від гріхів моїх,* і всі беззаконня мої очисти.</strong></p>
<p><strong>Серце чисте створи в мені, Боже,* і духа правого обнови в нутрі моєму.</strong></p>
<p><strong>Не відкинь мене від лиця Твого,* і Духа Твого Святого не відійми від мене.</strong></p>
<p><strong>Поверни мені радість спасіння Твого,* і Духом Владичним утверди мене.</strong></p>
<p><strong>Вкажу беззаконним дороги Твої,* і нечестиві до Тебе навернуться.</strong></p>
<p><strong>Визволь мене від вини крові, Боже, Боже спасіння мого,* і язик мій радісно прославить справедливість Твою.</strong></p>
<p><strong>Господи, губи мої відкрий,* і уста мої сповістять хвалу Твою.</strong></p>
<p><strong>Бо якби Ти жертви захотів, дав би я,* та всепалення не миле Тобі.</strong></p>
<p><strong>Жертва Богові – дух сокрушений,* серцем сокрушеним і смиренним Бог не погордить.</strong></p>
<p><strong>Ущаслив, Господи, благоволінням Твоїм Сіон,* і нехай відбудуються стіни єрусалимські.</strong></p>
<p><strong>Тоді вподобаєш Собі жертву правди, приношення і всепалення;* тоді покладуть на вівтар Твій тельців.</strong></p>
<p> </p>
<p align="center"><em>Канон до Пресвятої Богородиці, глас 8</em></p>
<p align="center"><em>Творіння Теостирікта, монаха</em></p>
<p align="center"><em>Пісня 1</em></p>
<p><em>Ірмос: </em>Море пройшов, немов сушу,* й уникнувши єгипетського насильства, Ізраїльтянин закликав:* Спасителеві, Богу нашому, співаймо.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Серед багатьох напастей приходжу до Тебе,* шукаючи спасіння, Мати Слова й Діво.* Від горя й нещастя спаси мене.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Тяжкі мене засмучують пристрасті і сповняють великої журби мою душу;* тож утиши їх миром Сина й Бога Твого, всенепорочна Діво.</p>
<p><em>Слава:</em> Тебе, що зродила Спаса й Бога, молю, Діво.* Визволь мене від нещастя,* бо до Тебе нині прибігаю і підношу думку й душу.</p>
<p><em>І нині:</em> Нас, недужих тілом і душею,* вчини достойними божественної опіки й Твого покрову,* єдина Богомати, як добра та родителька Благого.</p>
<p> </p>
<p align="center"><em>Пісня 3</em></p>
<p><em>Ірмос: </em>Небесного виднокругу Творче, Господи, і Церкви Засновнику,* укріпи мене у Твоїй любові, мето бажань і вірних утвердження,* єдиний Чоловіколюбче.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Вчинили ми Тебе, Богородице Діво,* захороною й покровом життя нашого,* тож заведи нас до пристані Твоєї,* джерело добра, вірних підпоро, єдина Всехвальна.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Молю тебе, Діво,* щоб усунула Ти душевну бурю журби моєї,* бо Ти, Богоневісто, як єдина Пречиста,* породила Начальника миру.</p>
<p><em>Слава:</em> Ти породила Благодітеля всього доброго,* тож виточи для всіх багатства благодійності,* бо Ти, Богоблаженна, все можеш, тому що могутньою владою Христа породила.</p>
<p><em>І нині:</em> Лютими недугами й болючими терпіннями ми випробувані;* тож поможи нам, Діво,* бо знаємо, що Ти незрівнянний і невичерпний скарб оздоровлень, Всенепорочна.</p>
<p> </p>
<p align="center"><em>Катавасія</em></p>
<p><strong>Спаси від бід рабів Твоїх, Богородице,* бо всі ми по Бозі до Тебе прибігаємо,* як до нерушимої стіни і заступниці.</strong></p>
<p><strong>Споглянь милосердно, всехвальна Богородице,* на люті страждання тіла мого* і зціли немочі душі моєї.</strong></p>
<p> </p>
<p align="center"><em>Сугуба єктенія</em></p>
<p><em>Диякон:</em> Помилуй нас, Боже, по великій милості Твоїй, молимось Тобі, вислухай і помилуй.</p>
<p><em>Люди:<strong> Господи, помилуй (3).</strong></em></p>
<p><em>Диякон: </em>Ще молимось за святішого вселенського Архиєрея (<em>ім’я)</em>, Папу Римського, і за блаженнішого Патріарха нашого Кир (<em>ім’я)</em>, і за боголюбивого Єпископа нашого Кир (<em>ім’я)</em>, за тих, що служать і послужили у святому храмі цім, і за отців наших духовних, і всю у Христі братію нашу.</p>
<p><em>Люди:<strong> Господи, помилуй (3).</strong></em></p>
<p><em>Диякон: </em>Ще молимось за Богом бережений народ наш, за правління і за все військо.</p>
<p><em>Люди:<strong> Господи, помилуй (3).</strong></em></p>
<p><em>Диякон: </em>Ще молимось за милість, життя, мир, здоров’я, спасіння, Боже завітання, прощення і добру поміч для рабів Божих <em>(ім’я)</em> і за відпущення гріхів їх.</p>
<p><em>Люди:</em><strong><em> Господи, помилуй (3).</em></strong></p>
<p><em>Диякон: </em>Ще молимось за тут присутніх людей, що очікують від Тебе великої і багатої милості, за тих, що творять нам милостиню, і за всіх православних християн.</p>
<p><em>Люди:<strong> Господи, помилуй (3).</strong></em></p>
<p><em>Священик: </em>Бо Ти милостивий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>
<p><em>Люди:<strong> </strong></em><strong>Амінь.</strong></p>
<p><strong> </strong></p>
<p align="center"><em>Тропар, глас 2</em></p>
<p><strong>Моління тепле і стіно непоборима,* милості джерело, світові прибіжище,* усердно кличемо до Тебе:* Богородице Владичице, поспіши і від бід визволи нас,* єдина скора заступнице.</strong></p>
<p><strong> </strong></p>
<p align="center"><em>Пісня 4</em></p>
<p><em>Ірмос: </em>Почув я, Господи, тайну провидіння Твого,* і зрозумів діла Твої і прославив Твоє Божество.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Хуртовину моїх пристрастей * і бурю моїх проступків утихомир, Богоневісто,* родителько Божого Керманича.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Вияви мені, що до Тебе кличу,* глибину Твого милосердя,* бо Ти породила Добросердого і Спаса всіх, що Тебе оспівують.</p>
<p><em>Слава:</em> Маючи Тебе, Всехвальна, за надію, підмогу й незрушну твердиню спасіння,* спасаємось від усякого неподобства.</p>
<p><em>І нині:</em> Допоможи, боголюбна Богородице, єдина Вседіво, мені,* що лежу на постелі моїх болів і немочі.</p>
<p> </p>
<p align="center"><em>Пісня 5</em></p>
<p><em>Ірмос: </em>Просвіти нас повеліннями Твоїми, Господи,* і рукою Твоєю високою дай нам мир Твій,* єдиний Чоловіколюбче.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Наповни, Чиста, серце моє веселістю,* давши свою нетлінну радість,* бо Ти породила Джерело радості.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Визволь нас від бід, Богородице чиста,* бо Ти зродила вічне спасіння і мир,* що всякий розум переходить.</p>
<p><em>Слава:</em> Розжени морок прогріхів моїх, Богоневісто,* світлом Твоєї світлості,* бо Ти породила світло божественне й віковічне.</p>
<p><em>І нині:</em> Оздорови, Чиста, недугу душ наших* і вчини нас гідними відвідин Твоїх,* і дай нам здоров’я за молитвами Твоїми.</p>
<p> </p>
<p align="center"><em>Пісня 6</em></p>
<p><em>Ірмос: </em>Занесу до Господа мою молитву і Йому виявлю мої печалі,* бо душа моя всякого лиха сповнена і життя моє наближається до аду,* тож молюся як Йона:* Виведи мене, Боже, із тлінності.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Господа і Сина Твого,* що від смерті і тлінності спас мою істоту, зіпсуту смертю і тлінністю,* давши Себе Самого на смерть,* моли, Діво, щоб визволив мене від ворожої злоби.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Знаю Тебе, як заступницю життя і найпевнішу охорону, Діво,* що втихомирюєш бурі пристрастей і проганяєш напастування бісів;* тож молюся завжди,* щоб визволитись мені від розтлінних пристрастей.</p>
<p><em>Слава:</em> Знайшовши в Тобі упевнену захорону * і досконале душевне спасіння та полегшу в скорботах, Діво,* світлом Твоїм ми завжди радіємо, Владичице.* Тож, і нині нас спаси від бід та пристрастей.</p>
<p><em>І нині:</em> На постелі моїх недуг я нині лежу* і немає моєму тілові ліків,* але Тобі, Благій, що породила Бога і Спаса світу і Лікаря недуг, молюся:* Піднеси мене з розтлінних болів.</p>
<p> </p>
<p align="center"><em>Катавасія</em></p>
<p><strong>Спаси від бід рабів Твоїх, Богородице,* бо всі ми по Бозі до Тебе прибігаємо,* як до нерушимої стіни і заступниці.</strong></p>
<p><strong>Споглянь милосердно, всехвальна Богородице,* на люті страждання тіла мого* і зціли немочі душі моєї.</strong></p>
<p> </p>
<p align="center"><em>Мала єктенія</em></p>
<p><em>Диякон:</em> Ще і ще в мирі Господеві помолімся.</p>
<p><em>Люди:</em><strong> Господи, помилуй.</strong></p>
<p><em>Диякон: </em>Заступи, спаси, помилуй і охорони нас, Боже, Твоєю благодаттю.</p>
<p><em>Люди:</em><strong> Господи, помилуй.</strong></p>
<p><em>Диякон: </em>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>
<p><em>Люди:</em><strong> Тобі, Господи.</strong></p>
<p><em>Священик:</em> Бо Ти єси Цар миру і Спас душ наших, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>
<p><em>Люди:</em><strong> Амінь.</strong></p>
<p><strong> </strong></p>
<p align="center"><em>Кондак, глас 6</em></p>
<p><strong>Заступнице християн непостидна,* молитвеннице до Творця незамінна,* не погорди голосами молінь грішників,* але випереди, як благая, з поміччю нам, що вірно співаємо Тобі:* Поспішись на молитву і скоро прийди на моління,* заступаючи повсякчас, Богородице, тих, що почитають Тебе.</strong></p>
<p><strong> </strong></p>
<p align="center"><em>Прокімен</em></p>
<p><em>Диякон: </em>Будьмо уважні.</p>
<p><em>Священик: </em>Мир всім.</p>
<p><em>Диякон: </em>Премудрість, будьмо уважні.</p>
<p> </p>
<p><em>Люди: прокімен, глас 4: </em><strong>Пом’яну ім’я Твоє* у всякім роді і роді</strong><strong><em>.</em></strong></p>
<p><em>Стих: </em>Слухай, Дочко, і споглянь, і прихили вухо Твоє.</p>
<p> </p>
<p><em>Диякон: </em>Господеві помолімся.</p>
<p><em>Люди:<strong> </strong></em><strong>Господи, помилуй.</strong></p>
<p><em>Священик: </em>Бо Ти святий єси, Боже наш, і у святих спочиваєш, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>
<p><em>Люди:<strong> </strong></em><strong>Амінь.</strong></p>
<p><strong> </strong></p>
<p align="center"><em>Всяке дихання, глас 4</em></p>
<p><strong>Всяке дихання* нехай хвалить Господа.</strong></p>
<p><em>Стих: </em>Хваліте Бога у святинях Його.</p>
<p><em>Стих</em><em>:</em> Хваліте Його у тверді сили Його.</p>
<p> </p>
<p align="center"><em>Євангеліє</em></p>
<p><em>Диякон:</em>І щоб сподобилися ми слухання святого Євангелія, Господа Бога молім.</p>
<p><em>Люди:<strong> </strong></em><strong>Господи, помилуй </strong><strong><em>(3).</em></strong></p>
<p><em>Диякон: </em>Премудрість, прості, вислухаймо святого Євангелія.</p>
<p><em>Священик</em>: Мир всім.</p>
<p><em>Люди:<strong> </strong></em><strong>І духові твоєму.</strong></p>
<p><em>Священик: </em>Від Луки святого Євангелія читання.</p>
<p><em>Люди:<strong> </strong></em><strong>Слава Тобі, Господи, слава Тобі.</strong></p>
<p><em>Диякон: </em>Будьмо уважні.</p>
<p align="center"><em>Священик читає Євангеліє від Луки, зачало 4 (1,39-49.56):</em></p>
<p>У ті дні, вставши, Марія пустилася швидко в дорогу в гірську околицю, в місто Юди. Увійшла Вона в дім Захарії і привітала Єлисавету. Як почула Єлисавета привіт Марії, здригнулося дитя в її лоні, і Єлисавета сповнилася Святим Духом, і скликнула сильним голосом, і сказала: Благословенна Ти між жінками і благословен плід лона Твого! Звідкіля мені це, що прийшла до мене мати Господа мого? Ось бо, як голос Твого привітання залунав у моїх вухах, дитя з радості здригнулось у моїм лоні. Ща                  слива та, що повірила, бо здійсниться сказане їй від Господа. І мовила Марія: Величає душа Моя Господа, і дух Мій радіє в Бозі, Спасі Моїм, бо Він зглянувся на покору раби Своєї; ось бо віднині ублажатимуть Мене всі роди. Велике бо вчинив Мені Всемогутній, і святе Його ім’я. Марія пробула в Єлисавети місяців зо три; потім вернулася до дому Свого.</p>
<p><em>Люди:<strong> </strong></em><strong>Слава Тобі, Господи, слава Тобі.</strong></p>
<p> </p>
<p align="center"><em>Стихири самогласні, глас 6</em></p>
<p><em>Слава:</em><strong> Отче, Слове і Душе,* Тройце Свята, очисти* множество прогрішень наших.</strong></p>
<p><em>І нині:</em><strong> Молитвами Богородиці,* Милостивий, очисти* множество прогрішень наших.</strong></p>
<p><em>Стих:<strong> </strong></em>Помилуй мене, Боже, з великої милості Твоєї,* і багатством щедрот Твоїх очисти мене з беззаконня мого.</p>
<p><strong>Не повіряй мене людському заступництву, Пресвята Владичице,* але прийми моління раба Твого.* Бо скорб огортає мене, терпіти я не в силі демонського стріляння.* Покрова не маю і нікуди прибігти, окаянному;* мене завжди перемагають, і розради не маю,* окрім Тебе, Владичице світу,* уповання і заступництво вірних,* не погорди молінням моїм,* корисним його вчини.</strong></p>
<p> </p>
<p><em>Диякон: </em>Спаси, Боже, людей Твоїх, і благослови спадкоємство Твоє, навідайся до світу Твого ласкою Своєю і милосердям, підійми знамено християн православних і пошли нам Твоє багате милосердя, молитвами пречистої Владичиці нашої Богородиці і приснодіви Марії; силою чесного і животворящого Хреста; заступництвом чесних небесних сил безплотних; чесного і славного пророка, предтечі і хрестителя Йоана; святих славних і всехвальних Апостолів; святих отців наших і вселенських великих учителів і святителів Василія Великого, Григорія Богослова, Йоана Золотоустого, Атанасія і Кирила; святого отця нашого Миколая, архиєпископа Мирлікійського, чудотворця; святих рівноапостольних Кирила і Методія, учителів слов’янських; святого благовірного і рівноапостольного великого князя Володимира; святого священномученика Йосафата; святих, славних і переможних мучеників; преподобних і богоносних отців наших Антонія і Теодосія Печерських та інших преподобних і богоносних отців наших; святих і праведних богоотців Йоакима    і<em> </em>Анни, і святого <em>(ім’я, якого є храм), </em>і всіх святих, молимо Тебе, многомилостивий Господи, вислухай нас, грішних, що молимось Тобі, і помилуй нас.</p>
<p><em>Люди:<strong> </strong></em><strong>Господи, помилуй <em>(12).</em></strong></p>
<p><em>Священик:</em> Благодаттю і щедротами і чоловіколюб’ям єдинородного Сина Твого, що з Ним благословенний єси, з пресвятим і благим і животворящим Твоїм Духом, нині і повсякчас, і на віки вічні.</p>
<p><em>Люди:</em><strong> Амінь.</strong></p>
<p align="center"><em> </em></p>
<p align="center"><em>Пісня 7</em></p>
<p><em>Ірмос: </em>Юнаки юдейські колись у Вавилоні троїчною вірою полум’я печі погасили, співаючи:* Боже батьків наших, Ти є благословенний.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Бажаючи, Спасе, здійснити наше спасіння,* Ти поселився в лоні Діви,* яку Ти появив світові заступницею.* Боже батьків наших, Ти є благословенний.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>О, Мати чиста, Ти породила Того, що схильний до милосердя!* Умоли Його, щоб визволив від прогріхів і душевної скверни нас, що вірою кличемо:* Боже батьків наших, Ти є благословенний.</p>
<p><em>Слава:</em> Твою Матір вчинив Ти Скарбницею спасіння,* і джерелом безсмертності та й вежею безпеки і дверми покаяння тим, що кличуть:* Боже батьків наших, Ти є благословенний.</p>
<p><em>І нині:</em> Від тілесної слабості й душевної недуги зволь ізцілити, Богородице,* тих, що з любов’ю приходять під Твій покров,* Діво, що Спаса нам породила.</p>
<p> </p>
<p align="center"><em>Пісня 8</em></p>
<p><em>Ірмос: </em>Царя небесного, якого хвалять ангельські хори,* хваліть і величайте по всі віки.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Не погорди, Діво, тими, що, потребуючи Твоєї допомоги,* оспівують і прославляють Тебе повіки.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Ти оздоровляєш немочі душі моєї й тілесні болі, Діво,* тож прославлятиму Тебе, Чиста, повіки.</p>
<p><em>Слава:</em> Багато оздоровлень зливаєш, Діво, на тих,* які Тебе вірно оспівують і вихваляють невимовне Твоє народження.</p>
<p><em>І нині:</em> Ти відганяєш приступи напастей і напади пристрастей, Діво,* тому й оспівуємо Тебе по всі віки.</p>
<p> </p>
<p align="center"><em>Пісня 9</em></p>
<p><em>Ірмос: </em>Справжньою Богородицею Тебе визнаємо,* спасенні Тобою, Діво чиста,* з безтілесними хорами Тебе прославляючи.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Від потоку моїх сліз не відвернися Ти,* що з усякого обличчя кожну сльозу обтираєш, Діво,* що Христа породила.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Радістю виповни серце моє, Діво,* Ти, що прийняла сповнення радості,* руйнуючи печаль гріховну.</p>
<p><em>Приспів:<strong> </strong></em><strong>Пресвятая Богородице, спаси нас.</strong></p>
<p>Пристанню і заступництвом будь для тих, що до Тебе прибігають, Діво,* і незрушною твердинею, прибіжищем, покровом і радістю.</p>
<p><em>Слава:</em> Проганяючи морок невігластва промінням світла Твого,* просвіти, Діво, тих, що благовірно визнають Тебе Богородицею.</p>
<p><em>І нині:</em> Порятуй, Діво, тих,* що принижені у своїх немочах,* із недуги до здоров’я переводячи.</p>
<p> </p>
<p align="center"><em>Достойно, глас 6</em></p>
<p><strong>Достойно є воістину* величати блаженною Тебе, Богородицю,* присноблаженну, і пренепорочну,* і Матір Бога нашого.* Чеснішу від херувимів* і незрівнянно славнішу від серафимів,* що без зотління Бога Слово породила,* сущу Богородицю, Тебе величаємо.</strong></p>
<p> </p>
<p align="center"><em>Молебні стихири до Пресвятої Богородиці, глас 2</em></p>
<p align="center"><em>Подібний: </em>Коли із дерева.</p>
<p><strong>За всіх Ти молишся, благая,* за тих, що прибігають з вірою* під могутній Твій покров,* бо іншого тривалого порятунку перед Богом* в бідах і скорботах ми, грішні, не маємо,* обтяжені гріхами незліченними,* Мати Бога Вишнього;* тому-то ми до Тебе припадаємо:* ізбав від усяких негод рабів Твоїх.</strong></p>
<p><em>Стих: </em>Пом’яну ім'я Твоє* у всякім роді і роді.</p>
<p><strong>Всіх скорбних радість,* і пригнічених заступниця,* і голодуючих кормителька,* скитальців потіха,* бурями гнаних пристань,* хворих посіщення,* немічних покров і заступниця,* жезл старості,* Мати Бога Вишнього,* Ти єси, Пречистая;* поспішися, молимся,* щоб спастися рабам Твоїм.</strong></p>
<p><em>Стих: </em>Слухай, Дочко, і споглянь,* і прихили вухо Твоє.</p>
<p><strong>Радуйся, Пречистая Діво,* радуйся, цінний скиптре Царя Христа,* радуйся, зростивша гроно таїнственне,* радуйся, двере небесна* і неопалима купино,* радуйся, всемірне світло,* радуйся, всіх радосте,* радуйся, вірних спасення,* радуйся, заступнице всіх християн* і прибіжище, Владичице.</strong></p>
<p><em>Слава, і нині, глас 8: </em><strong>Радуйся, вселенної похвало,* радуйся, храме Господній,* радуйся, горо, тінню сповита,* радуйся, всіх прибіжище,* радуйся, світильниче золотий,* радуйся, славо православних всечесна,* радуйся, Маріє, Мати Христа Бога,* радуйся, раю,* радуйся, божественна трапезо,* радуйся, тіне,* радуйся, ручко всезолота,* радуйся, всіх уповання.</strong></p>
<p> </p>
<p align="center"><em>Також:</em></p>
<p><strong>Святий Боже, святий кріпкий, святий безсмертний, помилуй нас <em>(3).</em></strong></p>
<p><strong>Слава Отцю, і Сину, і Святому Духові, і нині і повсякчас, і на віки вічні. Амінь.</strong></p>
<p><strong> Пресвятая Тройце, помилуй нас; Господи, очисти гріхи наші; Владико, прости беззаконня наші; Святий, завітай і зціли немочі наші імені Твого ради.</strong></p>
<p><strong>Господи, помилуй <em>(3).</em></strong></p>
<p><strong>Слава Отцю, і Сину, і Святому Духові, і нині і повсякчас, і на віки вічні. Амінь.</strong></p>
<p><strong> Отче наш, що єси на небесах, нехай святиться ім</strong><strong>’</strong><strong>я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам сьогодні, і прости нам провини наші, як і ми прощаємо винуватцям нашим, і не введи нас у спокусу, але визволи нас від лукавого.</strong></p>
<p><em>Священик: </em>Бо Твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>
<p><em>Люди:<strong> </strong></em><strong>Амінь.</strong></p>
<p><strong> </strong></p>
<p align="center"><em>Тропарі, глас 6</em></p>
<p><strong>Помилуй нас, Господи, помилуй нас* бо ніякого одвіту не знаючи,* оцю Тобі молитву, як Владиці, ми, грішні, приносимо:* Помилуй нас.</strong></p>
<p><em>Слава:</em><strong> Господи, помилуй нас,* бо на Тебе ми уповали.* Не прогнівайся дуже на нас, ані не пам’ятай беззаконь наших,* але зглянься і нині, як милосердний, і вирятуй нас від ворогів наших,* бо Ти Бог наш, а ми люди Твої, всі діла рук Твоїх,* і ім’я Твоє призиваємо.</strong></p>
<p><em>І нині:</em><strong> Милосердя двері відкрий нам, благословенна Богородице,* щоб, надіючись на Тебе, ми не погибнули,* але щоб ізбавилися Тобою від бід,* Ти бо єси спасіння роду християнського.</strong></p>
<p> </p>
<p align="center"><em>Єктенія</em></p>
<p><em>Диякон:</em> Помилуй нас, Боже, по великій милості Твоїй, молимось Тобі, вислухай і помилуй.</p>
<p><em>Люди:<strong> </strong></em><strong>Господи, помилуй </strong><strong><em>(3).</em></strong></p>
<p><em>Диякон: </em>Ще молимось Господеві Богу нашому, щоб вислухав голос моління нас, грішних, і помилував рабів Своїх (<em>ім’я)</em>, і охоронив нас від усякої скорби, біди, гніву і нужди, і всякої болізні душевної і тілесної, і дарував нам здоров’я з довголіттям, промовмо всі: скоро вислухай і милостиво помилуй.</p>
<p><em>Люди:<strong> </strong></em><strong>Господи, помилуй </strong><strong><em>(3).</em></strong></p>
<p><em>Диякон: </em>Ще молимось, щоб зберегтися місту (селу) цьому і святому храму цьому (святій обителі цій), і всякому місту, селу і країні, від голоду, загибелі, землетрусу, потопу, граду, вогню, меча, нападу чужинців і міжусобної брані, і щоб Він був милостивий, добропривітний і добропомічний, благий і чоловіколюбний Бог наш, і відвернув увесь гнів Свій, що наступає на нас, і ізбавив нас від належної праведної Своєї погрози, і помилував нас.</p>
<p><em>Люди:<strong> </strong></em><strong>Господи, помилуй </strong><strong><em>(12).</em></strong></p>
<p><em>Диякон: </em>Ще молимось, щоб Господь Бог вислухав голос моління нас, грішних, і помилував нас.</p>
<p><em>Люди:<strong> </strong></em><strong>Господи, помилуй </strong><strong><em>(3).</em></strong></p>
<p><em>Священик: </em>Вислухай нас, Боже, Спасителю наш, уповання всіх кінців землі і тих, що на морі далеко, і, Милостивий, будь милостивим, Владико, до гріхів наших і помилуй нас. Бо милостивий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині, і повсякчас, і на віки вічні.</p>
<p><em>Люди:<strong> </strong></em><strong>Амінь.</strong></p>
<p> </p>
<p><em>Диякон: </em>З умилінням усі голови (і коліна) приклонивши, до Пресвятої Владичиці нашої Богородиці помолімся.</p>
<p><em>Люди:<strong> </strong></em><strong>Пресвятая Богородице, спаси нас.</strong></p>
<p><strong> </strong></p>
<p align="center"><em>Молитва до Пресвятої Богородиці</em></p>
<p align="center"><em>(зазвичай співається)</em></p>
<p><strong>Царице наша преблагая,* надіє наша, Богородице,* захисте сиріт, скитальців пристановище,* засмучених радосте, скривджених покровителько!* Глянь на нашу нужду і на наше горе,* поможи нам, немічним, провадь нас, недосвідчених.* Ти ж бо наше горе знаєш,* розвій його, якщо бажаєш,* бо не маємо іншої допомоги,* ні захисниці, ні ласкавої розрадниці,* крім Тебе, о Божа Мати,* бо Ти нас охорониш і захистиш по всі віки. Амінь.</strong></p>
<p> </p>
<p align="center"><em>Інша молитва, св. Єфрема Сирійського</em></p>
<p align="center"><em>(читає священик)</em></p>
<p>Прийми, о всеблагопомічна, пречиста Госпоже, Владичице Богородителько, ці чесні дари, що Тобі єдиній належаться, від нас, недостойних рабів Твоїх. Ти з усіх родів вибрана, Ти показалася вищою від усього небесного і земного творіння, тому що через Тебе Господь сил був з нами, і через Тебе ми Сина Божого пізнали, і сподобилися святого тіла Його і пречистої крові Його. Тому блаженна єси в родах родів, богоблаженная, бувши від херувимів світліша і серафимів чесніша. І нині, всепіта, Пресвятая Богородице, не переставай молитися за нас, недостойних рабів Твоїх, щоб ми ізбавилися від усяких хитрощів лукавого і від усякого підступу, і щоб збереглися ми непошкодженими від усякого диявольського отруйного нападу. Але молитвами Твоїми аж до кінця збережи нас неосудженими, щоб ми, спасенні Твоїм заступництвом і поміччю, возсилали славу, хвалу, подяку й поклін за все у Тройці єдиному Богові і Сотворителеві всього, нині і повсякчас, і на віки віків.</p>
<p><em>Люди:</em> <strong>Амінь.</strong></p>
<p> </p>
<p align="center"><em>Відпуст</em></p>
<p><em>Диякон: </em>Премудрість.</p>
<p><em>Люди:<strong> </strong></em><strong>Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо.</strong></p>
<p><em>Священик: </em>Слава Тобі, Христе Боже, надіє наша, слава Тобі.</p>
<p><em>Люди: </em><strong>Слава Отцю, і Сину, і Святому Духові, і нині, і повсякчас, і на віки вічні. Амінь. Господи, помилуй <em>(З). </em>Благослови.</strong></p>
<p><em>Священик: </em>Христос, істинний Бог наш, молитвами пречистої Своєї Матері, преподобних і богоносних отців наших, святого <em>(ім’я, якого є храм)</em>, і всіх святих, помилує і спасе нас, як благий і чоловіколюбець.</p>
<p><em>Люди:<strong> </strong></em><strong>Амінь.</strong></p>
<p><strong> </strong></p>
<p align="center"><em>Також:</em></p>
<p><strong>Під Твою милість прибігаємо, Богородице Діво, молитвами нашими в скорботах не погорди, але від бід визволи нас, єдина чиста і благословенна.</strong></p>
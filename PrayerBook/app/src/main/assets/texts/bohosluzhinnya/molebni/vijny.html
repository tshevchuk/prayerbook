<p style="text-align: left;"><strong>Ієрей:</strong> Благословен Бог наш завжди, нині і повсякчас, і на віки віків.<br /><strong>Лик:</strong> Амінь.<br /><strong>Ієрей:</strong> Слава Тобі, Боже наш, слава Тобі. <br /><strong>Лик: </strong>Царю небесний, утішителю, Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, благий, душі наші.<br />Святий Боже, святий кріпкий, святий безсмертний, помилуй нас. (3)<br />Слава Отцю, і Сину, і Святому Духові, нинi i повсякчас, і на віки віків. Амінь. <br />Пресвята Тройце, помилуй нас; Господи, очисти гріхи наші; Владико, прости беззаконня наші; Святий, посіти і зціли немочі наші, імени Твого ради.<br />Господи, помилуй. (3) <br /><strong>Слава, і нині:</strong> <br />Отче наш, Ти, що єси на небесах, нехай святиться ім’я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам днесь; і прости нам довги наші, як і ми прощаємо довжникам нашим; і не введи нас у спокусу, але ізбав нас від лукавого.<br /><strong>Ієрей:</strong> Бо Твоє єсть царство, і сила, і слава, Отця, і Сина, і Святого Духа, нині і повсякчас, і на віки віків.<br /><strong>Лик:</strong> Амінь.<br />Господи, помилуй. (12)<br />Прийдіте, поклонімся цареві, нашому Богу. <br />Прийдіте, поклонімся Христові, цареві, нашому Богу.<br />Прийдіте, поклонімся і припадім до самого Господа Ісуса Христа, царя і Бога нашого.</p><p style="text-align: center;"><strong>Псалом 45</strong></p><p>Бог наш – приcтановище й cила, * помічник у cкорботах, що вельми напали на наc.<br />Тому не будемо боятиcь, коли порушуєтьcя земля * і гори обертаютьcя в глибини морcькії.<br />Зашуміли й порушилиcя води їх,* порушилиcя гори cилою його.<br />Биcтрі течії ріки веcелять міcто Боже;* оcвятив оcелю cвою Найвищий.<br />Бог поcеред неї, і вона не порушитьcя;* поможе їй Бог рано вдоcвіта.<br />Затривожилиcя народи, захиталиcя царcтва.* Він дав голоc cвій, порушилаcя земля.<br />Гоcподь cил із нами,* заcтупник наш – Бог Якова.<br />Прийдіть і побачте діла Гоcподні,* які чуда вчинив він на землі.<br />Припиняючи війни до кінців землі,* потрощить він лук і зломить зброю і cпалить щити вогнем.<br />«Заcпокойтеcь і пізнайте, що я – Бог.* Я проcлавлюcя між народами, проcлавлюcя на землі». <br />Гоcподь cил із нами,* заcтупник наш – Бог Якова. <br />Слава Отцю і Сину, і Святому Духові, нині і повсякчас, і на віки віків. Амінь.<br />Алилуя, алилуя, алилуя, слава Тобі, Боже (3).</p><p style="text-align: center;">&nbsp;<strong>Диякон виголошує єктенію:&nbsp;</strong></p><p>В мирі Господу помолімся.<br /><strong>Лик після кожного прошення:</strong> Господи, помилуй.<br />За мир з висот і спасення душ наших, Господу помолімся.<br />За мир всього світу, добрий стан святих Божих церков і з’єднання всіх, Господу помолімся.<br />За святий храм цей, і за тих, що з вірою і страхом Божим входять до нього, Господу помолімся.<br />За святішого вселенського Архиєрея ім’я, Папу Римського, і за блаженнішого Патріярха нашого ім’я, і за преосвященнішого Митрополита нашого Кир ім’я, преосвященнішого Архиєпископа нашого Кир ім’я (або боголюбивого Єпископа нашого Кир ім’я), чесне пресвітерство, у Христі дияконство, за ввесь причет і людей, Господу помолімся.<br />Щоб як лук мідний вчинити силу вірних Твоїх і укріпити десницю їх міццю сили Твоєї і за перемогу над супостатами нашими, Господеві помолімся.<br />Щоб подати неослабну, незбориму і переможну силу і мужність христоіменитому воїнству нашому на перемогу над ворогами і супостатами і всіми нападками їх, Господеві помолімся.<br />Щоб сповнити соромом і безчестям лиця супротивників наших, а серця їх сповнити страхом і жахом, і щоб ангел Господній гнав їх і вражав, Господеві помолімся.<br />Щоб вислухати крик святої Церкви Твоєї і зітхання єдиновірців наших і щоб вивести із тління життя полонених ворогами і супостатами рабів Його, які в печалі і скорботах до Нього взивають, Господеві помолімся.<br />Заступи, спаси, помилуй і охорони нас, Боже, Твоєю благодаттю.<br />Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.<br /><strong>Лик: </strong>Тобі, Господи.<br /><strong>Виголос:</strong><br />Бо Тобі належить слава, влада, честь і поклонення разом із безначальним Твоїм Отцем, і з пресвятим, і благим і животворящим Твоїм Духом, нині і повсякчас, і на віки віків.<br /><strong>Лик:</strong> Амінь.<br /><strong><em>«Бог – Господь», глас 1</em></strong><br /><strong>Бог – Господь, і явився нам;* благословен, хто йде* в ім’я Господнє.</strong><br /><strong>Стих 1: </strong>Сповідуйтеся Господеві, бо він благ, бо повік милість його.<br /><strong>Стих 2:</strong> Обійшовши обступили мене, іменем Господнім протистояв я їм.<br /><strong>Стих 3:</strong> Не умру, а жити буду, і повім діла Господні.<br /><strong>Стих 4:</strong> Камінь, яким знехтували будівничі, цей став головою вугла; від Господа стався він, і дивний є в очах наших.<br /><strong>Тропар, глас 1:</strong> Спаси, Господи, людей твоїх* і благослови насліддя Твоє,* перемоги благовірному народові на супротивників дару* і хрестом твоїм* охорони люд твій.<br /><strong>Слава: І нині:</strong><br />Заступництво, перед яким благоговіємо, і з яким не осоромимося,* не погорди, Благая, молитвами нашими, всеоспівана Богородице,* утверди православних громаду,* спаси благовірних людей,* укріпи в справедливості правління їх* і подай їм з небес перемогу,* бо Ти Бога породила,* єдина благословенная. <br />Диякон: Будьмо уважні.<br /><strong>Свящ.: </strong>Мир всім.<br /><strong>Диякон:</strong> Премудрість, будьмо уважні.<br /><strong>Прокімен, глас 7:</strong> Господь кріпость людям своїм дасть, Господь благословить людей своїх миром (Пс. 28,11).<br /><strong>Стих:</strong> Принесіть Господеві, сини божі, принесіть Господеві молодих баранців (Пс. 28,11).</p><p style="text-align: center;"><strong>Апостол до Ефесян, зачало 233 (Еф. 6, 10—17).</strong></p><p>Браття, кріпіться в Господі та в могутності його сили. Одягніться в повну зброю Божу, щоб ви могли дати відсіч хитрощам диявольським. Нам бо треба боротися не проти тіла й крови, а проти начал, проти властей, проти правителів цього світу темряви, проти духів злоби в піднебесних просторах. Ось чому ви мусите надягнути повну зброю Божу, щоб за лихої години ви могли дати опір і, перемагаючи все, міцно встоятися. Стійте, отже, підперезавши правдою бедра ваші, вдягнувшись у броню справедливости і взувши ноги в готовість, щоб проповідувати Євангелію миру. А над усе візьміть щит віри, яким здолаєте згасити всі розпечені стріли лукавого. Візьміть також шолом спасіння і меч духовний, тобто слово Боже.</p><p style="text-align: center;"><strong>Алилуя</strong></p><p><strong>Диякон</strong>: Премудрість, прості, вислухаймо святого Євангелія.<br /><strong>Свящ.:</strong> Мир всім.<br /><strong>Лик:</strong> І духові Твоєму.<br /><strong>Свящ.:</strong> Від Мака святого Євангелія читання.<br /><strong>Лик:</strong> Слава Тобі, Господи, слава Тобі.<br /><strong>Диякон:</strong> Будьмо уважні.</p><p style="text-align: center;"><strong>Євангеліє від Марка, зачало 51 (Мк. 11, 23-26)</strong></p><p>Сказав Господь: Істинно кажу вам, що хто скаже цій горі: Двигнись і кинься у море, та не сумніватиметься у своїм серці, лише віруватиме, що станеться те, що каже, - то буде йому так. Тому й кажу вам: Усе, чого будете просити у молитві, віруйте, що одержите, - і буде вам так. І коли стоїте на молитві, прощайте, як маєте щось проти когонебудь, щоб і Отець ваш, який у небі, простив вам провини ваші. Коли ж ви не простите, то й Отець ваш, який у небі, не простить провин ваших.<br />Лик: Слава Тобі, Господи, слава Тобі.</p><p style="text-align: center;"><strong>Єктенія усильного благання</strong></p><p><strong>Диякон:</strong> Помилуй нас, Боже, по великій милості твоїй, молимось Тобі, вислухай і помилуй.<br /><strong>Лик:</strong> Господи, помилуй (3).<br />Ще молимось за святішого вселенського архиєрея (ім’я), папу Римського, і за блаженнішого патріярха нашого (ім’я), і преосвященнішого архиєпископа і митрополита нашого Кир (ім’я), боголюбивого єпископа нашого Кир (ім’я), [у монастирях: і за всечесніших отців наших, архимандрита (ім’я), протоігумена (ім’я), ігумена (ім’я)], за тих, що служать і послужили у святім храмі цім [у монастирях: у святій обителі цій], і за отців наших духовних, і всю во Христі братію нашу.<br /><strong>Лик: </strong>Господи, помилуй (3).<br />Ще молимось за Богом бережений народ наш, за правління і за все військо.<br /><strong>Лик:</strong> Господи, помилуй (3).<br />Не на постріли уповаємо і не зброя наша врятує нас, Господи, але допомоги Твоєї всемогутньої просимо і на силу Твою сподіваючись, повстаємо проти ворогів наших і Ім'я Твоє вірно прикликаючи з умилінням молимося: всемогутній Господи, милостиво вислухай і помилуй. <br /><strong>Лик:</strong> Господи, помилуй (3).<br />Захиснику вірних, пошли стріли свої, Господи, і замішання створи серед ворогів наших, пошли з висоти руку Свою і впокори їх і христолюбивому воїнству нашому віддай їх, молимось: милосердний Господи, вислухай і помилуй.<br /><strong>Лик:</strong> Господи, помилуй (3).<br />Щоб воїнство наше непоборним і переможним було над ворогами і щоб мир і слава оселились в землі нашій, усильно молимось Тобі, Господи вислухай і помилуй.<br /><strong>Молитва: </strong>Вислухай нас, Боже, Спасителю наш, уповання всіх кінців землі і тих, що на морі далеко, і, Милостивий, будь милостивим, Владико, до гріхів наших і помилуй нас. Бо милостивий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки віків.<br /><strong>Лик:</strong> Амінь.<br /><strong>Диякон:</strong> Господеві помолімся.</p><p style="text-align: center;"><strong>Молитва</strong></p><p>Господи Боже сил, Боже спасіння нашого, Боже, єдиний що твориш чудеса, зглянься у милості і щедротах на смиреннях рабів Твоїх і чоловіколюбно вислухай і помилуй нас. Ось бо вороги наші зібрались на нас, щоб погубити нас і зруйнувати святині наші. Тому ми грішні і недостойні в покаянні і з умиленням молимось Тобі: поможи нам, Боже, спасителю наш, і ізбави нас ради Імени Твого, щоб не сказали вороги наші «Бог покинув їх і нема Ізбавителя і Спасителя». Радше хай пізнають всі народи, що Ти єси Бог наш, а ми - люди Твої, силою Твоєю бережені. Створи з нами знамення на благо, щоб ненависники наші побачили нас і впокорилися. Так, Господи Боже, спасителю наш, Сило і Упокоєння і Заступниче наш, не згадай беззаконь і неправд людей Твоїх, і не відвернися від нас у гніві Твоєму, але в милості і щедротах посіти смиренних рабів Твоїх, що припадають до Твого благоутробія. Повстань на поміч нам і оберни нечестиве зухвальство їх на страх і втечу. Христолюбивому ж воїнству нашому подай у сильній відвазі і мужності погнати і наздогнати і в Імені Твоєму перемогти їх. А тим, яким Ти призначив покласти у бою за вітчизну своє життя, прости їм прогрішення їх і в день праведної відплати Твоєї подай вінці нетлінні. Бо Ти єси Заступник і Переможець і Спасіння всім, хто на тебе уповає і Тобі славу возсилаємо Отцю, і Сину, і Святому Духові, нині і повсякчас і на віки віків.</p><p style="text-align: center;"><strong>Відпуст</strong></p><p><strong>Диякон:</strong> Премудрість.<br /><strong>Лик:</strong> Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо.<br /><strong>Свящ.:</strong> Слава Тобі, Христе Боже, уповання наше, слава Тобі.<br /><strong>Лик: </strong>Слава Отцю, і Сину, і Святому Духові, і нині, і повсякчас, і на віки віків. Амінь. Господи, помилуй (3). Благослови.<br />Христос, істинний Бог наш, молитвами пречистої своєї Матері, преподобних і богоносних отців наших, і всіх святих, помилує і спасе нас, як благий і чоловіколюбець.<br /><strong>Лик:</strong> Амінь.</p>

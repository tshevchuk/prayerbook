Свящ.: Благословенний Бог наш, завжди, нині, і повсякчас, і на віки вічні.

Вірні: Амінь.

Слава Тобі, Боже наш, слава Тобі.

Царю Небесний, Утішителю, Душе істини,
* що всюди єси і все наповняєш,
* скарбе дібр і життя подателю,
* прийди і вселися в нас,
* і очисти нас від усякої скверни, і спаси, Благий, душі наші.

Святий Боже, святий кріпкий, святий безсмертний, помилуй нас (3).

Слава Отцю, і Сину, і Святому Духові, і нині і повсякчас, і на віки вічні. Амінь.

Пресвята Тройце, помилуй нас;
* Господи очисти гріхи наші;
* Владико, прости беззаконня наші;
* Святий завітай і зціли немочі наші, імени Твого ради. 
Господи помилуй (3).

Слава Отцю, і Сину, і Святому Духові, і нині і повсякчас, і на віки вічні. Амінь.

Отче наш, що єси на небесах,
* нехай святиться ім’я Твоє,
* нехай прийде царство Твоє,
* нехай буде воля Твоя, як на небі, так і на землі.
* Хліб наш насущний дай нам сьогодні;
* і прости нам провини наші, як і ми прощаємо винуватцям нашим;
* і не введи нас у спокусу,
* але визволи нас від лукавого.

Свящ.: Бо Твоє є царство, і сила, і слава, Отця, і Сина, і Святого Духа, нині, і повсякчас, і на віки вічні.

Вірні: Амінь.

Тропар (г.6) 
Увесь збір безплотних і святих
* з подивом прославляє на небесах твою величність,
* Богом вибраний Обручнику.
* А ми на землі, мавши тебе таким великим заступником на небі,
* з упованням прибігаємо під твій покров і побожно кличемо:
* Спасай нас від підступів лукавого,
* вірний покровителю тих, що до тебе приходять.

Слава Отцю, і Сину, і Святому Духові, і нині і повсякчас, і на віки вічні. Амінь.

Кондак (г.2) 
Той, що лоно Дівиче освятив,
* Той і руки твої блаженні, праведний Йосифе, благословив.
* Ангелом бо сповіщений узяв Божественне Дитя і Матір Його,
* тай утік у Єгипет.
* Знову же в Назарет повернувся,
* і там, як на небесах з Христом Богом і Матір’ю Його проживав,
* з веселістю і радістю упокоївся.
* Тим то сердечно тебе просимо,
* щоб за неустаючим благанням Божої Матері,
* чого в немочі нашій здобути не можемо.
* За молитвами твоїми від Христа Бога нашого дарується.
* Та й в день судний,
* милість його доступим.

Величаємо тебе,
* всехвальний Йосифе
* й Обручнику Пречистої Богоматері,
* чудовий Покровителю усіх, що тебе почитають. 
•    Праведник як фінік процвіте,
* і як кедр на Ливані виросте. 
•    Бачили всі народи 
* Його славу. 
•    Наставив його господарем своєму домові,
* і князем усього маєтку свого. 
•    Славу і красу
* ти покладеш на нього. 
•    Слава Отцю, і Сину, і Святому Духові,
* і нині і повсякчас, і на віки вічні. Амінь.

Свящ.: Будьмо уважні. Мир усім. 
Премудрість, будьмо уважні.

Прокімен (г.4): Возвеселиться праведник у Господі,
* і уповає на Нього. 
Стих: Всі праві серцем веселяться.

Свящ.: Господеві помолімся. 
Вірні: Господи помилуй.

Свящ.: Бо Ти святий єси, Боже наш, і у святих спочиваєш, і Тобі славу возсилаємо, Отцю, і Сину, і Святому Духові, нині, і повсякчас, і на віки вічні. 
Вірні: Амінь.  Усе, що живе,
* нехай хвалить Господа. 
Стих: Хваліте Бога у святині Його, хваліте Його в твердині сили Його. 
Свящ.: Щоб сподобилися ми слухання святого 
Євангелія, Господа Бога молім.

Вірні: Господи помилуй (3).

Свящ.: Премудрість прості, вислухаймо святого Євангелія. Мир всім.

Вірні: І духові твоєму.

Свящ.: Від Матея святого Євангелія читання. (Мт. 2,13-15;19-23)

Вірні: Слава Тобі, Господи, слава Тобі. 
Свящ.: Будьмо уважні. 
Ангел Господній з’явився вві сні Йосифові й каже: «Устань, візьми Дитятко і його Матір, і втікай в Єгипет, і перебудь там, поки я тобі не скажу, бо Ірод розшукуватиме Дитя, щоб Його вбити». 
Вставши Йосиф, узяв уночі Дитятко і Його Матір і пішов у Єгипет, де перебував до смерті Ірода, щоб збулося сказане Господом через пророка: «З Єгипту я покликав мого Сина». 
Якже вмер Ірод, Ангел Господній з’явився вві сні Йосифові в Єгипті і каже: «Встань, візьми Дитятко і Його Матір і повернись в Ізраїльську землю, але, почувши, що в Юдеї царює Архелай замість Ірода, батька свого, побоявся іти туди. Попереджений же вві сні, він пішов у Галилейські сторони і, прибувши туди, оселився в місті, що зветься Назарет, щоб збулося сказане пророками, що Назорей назветься.

Вірні: Слава Тобі, Господи, слава Тобі. 
Свящ.: Святий Йосифе, Кормителю і Хоронителю Господа Ісуса, радуйся і заступайся за нас, що тебе величаємо.

Вірні: Святий Йосифе, Обручнику,* моли Бога за нас. 
Святий Йосифе, Обручнику Пресвятої Богородиці, і заступайся за нас, що тебе величаємо. 
Святий Йосифе, слухняний у виконуванні Божих велінь, заступайся за нас, що тебе величаємо. 
Святий Йосифе, главо Пресвятої Родини, заступайся за нас, що тебе величаємо. 
Святий Йосифе, послідовнику Господа Ісуса і Пресвятої Богоматері, заступайся за нас, що тебе величаємо. 
Святий Йосифе, чеснот і божественним світлом Богочоловіка у вертепі осяяний, заступайся за нас, що тебе величаємо. 
Святий Йосифе, що носив своїми руками воплоченого Сина Предвічного Отця, заступайся за нас, що тебе величаємо. 
Святий Йосифе, прикладе покори і чистоти, заступайся за нас, що тебе величаємо. 
Святий Йосифе, досконалий взоре внутрішнього життя, заступайся за нас, що тебе величаємо. 
Святий Йосифе, що під час свого відходу блаженство вічне осягнув, заступайся за нас, що тебе величаємо. 
Святий Йосифе, що випрошуєш нам потрібні ласки від Всевишнього, заступайся за нас, що тебе величаємо. 
Святий Йосифе, захиснику наш у житті і заступнику в смерті нашій, заступайся за нас, що тебе величаємо.

Свящ.: З умилінням усі голови схиливши, Господеві помолімся! 
Вірні: Господи помилуй (3)

До тебе, святий Йосифе, прибігаємо в нашій нужді та з великим упованням благаємо твого заступництва. Ради любові, що лучила тебе з Пренепорочною твоєю Обручницею і ради твоєї батьківської дбайливості, з якою ти старався про Дитятко-Ісуса, покірно тебе просимо: зглянься над нами і всіма тими, яких відкупив пресвятою своєю Кров’ю Ісус Христос, і своєю могутністю допомагай нам у всіх наших потребах.    
Дбайливий хоронителю Пресвятої Родини, захищай нас перед ворогами душевними і тілесними, віддали від нас усяке лихо й зіпсуття, а в боротьбі з темними силами поспіши нам на допомогу, сильний наш Опікуне. 
І так, як колись ти спас маленького Ісуса від неминучої заглади, так тепер захищай святу Божу Церкву від ворожих напастей і переслідувань, а нам усім вимоли ту велику ласку, щоб ми, споглядаючи на тебе і тобою скріплені, добре жили й свято вмерли, а після смерті з тобою Бога оглядали навіки.

Вірні: Амінь.

Свящ.: Помилуй нас, Боже, з великої милості Твоєї, молимось Тобі, вислухай і помилуй. 
Вірні: Господи помилуй (3).

Свящ.: Ще молимось за святішого вселенського Архієрея нашого (ім’я), Папи Римського і за Блаженнішого Архієпископа нашого Кир (ім’я), преосвященнішого Митрополита нашого Кир (ім’я), боголюбивого Єпископа нашого Кир (ім’я), за тих, що послужили у святім храмі цім (у святій обителі цій), за отців наших духовних, і всіх у Христі братів і сестер наших. 
Вірні: Господи помилуй (3).

Свящ.: Ще молимось за предстоящих людей, що очікують від Тебе великої і багатої милості, за тих, що творять нам милостиню, і за всіх православних християн. 
Вірні: Господи помилуй (3).

Свящ.: Бо милостивий і чоловіколюбець Бог єси, і Тобі славу розсилаємо, Отцю, і Сину, і Святому Духові, нині, і повсякчас, і на віки вічні.

Вірні: Амінь.

Свящ.: Премудрість.

Вірні: Чеснішу від херувимів, і незрівнянно славнішу від серафимів, що без зотління Бога Слово породила, сущу Богородицю, тебе величаємо.

Свящ.: Слава Тобі, Христе Боже, надія наша, слава Тобі.

Вірні:   Слава Отцю, і Сину, і Святому Духові, і нині і повсякчас, і на віки вічні. 
Амінь. Господи, помилуй (3). Благослови.

Свящ.: Христос, істинний Бог наш, молитвами пречистої своєї Матері і святого Обручника Йосифа, преподобних і богоносних отців наших і всіх святих, помилує і спасе нас, як благий і чоловіколюбець.

Вірні: Амінь.
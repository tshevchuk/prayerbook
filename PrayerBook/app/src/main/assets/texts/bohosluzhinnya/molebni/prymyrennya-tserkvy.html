<p style="text-align: justify;"><em>Диякон:</em> Благослови, владико.</p>
<p style="text-align: justify;"><em>Священик: </em>Благословенний Бог наш завжди, нині і повсякчас, і на віки вічні.</p>
<p style="text-align: justify;"><em>Хор:</em> Амінь.</p>
<p style="text-align: justify;">Слава Тобі, Боже наш, слава Тобі.</p>
<p style="text-align: justify;">Царю небесний, Утішителю, Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, Благий, душі наші.</p>
<p style="text-align: justify;">Святий Боже, святий кріпкий, святий безсмертний, помилуй нас <em>(3)</em>.</p>
<p style="text-align: justify;">Слава Отцю, і Сину, і Святому Духові, і нині і повсякчас, і на віки вічні. Амінь.</p>
<p style="text-align: justify;">Пресвятая Тройце, помилуй нас; Господи, очисти гріхи наші; Владико, прости беззаконня наші; Святий, завітай і зціли немочі наші імені Твого ради.</p>
<p style="text-align: justify;">Господи, помилуй <em>(3)</em>.</p>
<p style="text-align: justify;">Слава Отцю, і Сину, і Святому Духові, і нині і повсякчас, і на віки вічні. Амінь.</p>
<p style="text-align: justify;">Отче наш, що єси на небесах, нехай святиться ім’я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам сьогодні, і прости нам провини наші, як і ми прощаємо винуватцям нашим, і не введи нас у спокусу, але визволи нас від лукавого.</p>
<p style="text-align: justify;"><em>Священик:</em> Бо Твоє є царство, і сила, і слава, Отця, і Сина, і Святого Духа, нині і повсякчас, і на віки вічні.</p>
<p style="text-align: justify;"><em>Хор:</em> Амінь.</p>
<p style="text-align: justify;">Господи, помилуй <em>(12)</em>.</p>
<p style="text-align: justify;">Слава Отцю, і Сину, і Святому Духові, і нині і повсякчас, і на віки вічні. Амінь.</p>
<p style="text-align: justify;">Прийдіте, поклонімся Цареві нашому Богу.</p>
<p style="text-align: justify;">Прийдіте, поклонімся Христові, Цареві нашому Богу.</p>
<p style="text-align: justify;">Прийдіте, поклонімся і припадім до самого Господа Ісуса Христа, Царя і Бога нашого.</p>
<p style="text-align: justify;"> </p>
<p style="text-align: center;"><em>Псалом 101</em></p>
<p style="text-align: justify;">Господи, почуй мою молитву;* моє благання нехай до Тебе ввійде</p>
<p style="text-align: justify;">Не ховай обличчя Твого від мене* у день моєї скрути.</p>
<p style="text-align: justify;">Прихили до мене Твоє вухо, коли до Тебе взиваю,* вислухай мене скоро.</p>
<p style="text-align: justify;">Бо дні мої, як дим, щезають,* і мої кості, як жар, тліють.</p>
<p style="text-align: justify;">Прибите, мов трава, в’яне моє серце,* я забуваю їсти хліб мій.</p>
<p style="text-align: justify;">Від сильного мого стогнання* прилипли мої кості до моєї шкіри.</p>
<p style="text-align: justify;">Я став, мов пелікан у пустині,* зробивсь, мов той пугач у руїнах.</p>
<p style="text-align: justify;">Не сплю я і стогну,* немов самітна пташка на покрівлі.</p>
<p style="text-align: justify;">Вороги мої ввесь час мене ображають;* ті, що лютують проти мене, кленуться мною.</p>
<p style="text-align: justify;">Бо я, неначе хліб, їм попіл* і напиток мій із сльозами я змішую.</p>
<p style="text-align: justify;">Через Твій гнів і Твоє обурення,* бо Ти мене підняв і кинув.</p>
<p style="text-align: justify;">Дні мої, неначе тінь, що простягнулась,* і сам я, неначе трава, в’яну.</p>
<p style="text-align: justify;">Ти ж, Господи, сидиш повіки на престолі,* й ім’я Твоє по всі роди.</p>
<p style="text-align: justify;">Ти встанеш, змилуєшся над Сіоном,* бо час над ним уже змилосердитись, бо прийшла година.</p>
<p style="text-align: justify;">Слуги Твої люблять його каміння,* їм милий його порох.</p>
<p style="text-align: justify;">Народи будуть імені Господнього боятись,* і всі царі землі – Твоєї слави.</p>
<p style="text-align: justify;">Коли Господь Сіон відбудує,* явиться в Своїй славі.</p>
<p style="text-align: justify;">Зглянеться Він над молитвою нужденних,* молитвою їхньою не погордує.</p>
<p style="text-align: justify;">Хай це запишеться для будучого роду,* і народ, що буде створений, хвалитиме Господа.</p>
<p style="text-align: justify;">Бо Він з висоти своєї святині подивився,* Господь із небес на землю глянув.</p>
<p style="text-align: justify;">Щоб почути стогін бранця,* щоб визволити призначених на смерть.</p>
<p style="text-align: justify;">Щоб звіщали ім’я Господа в Сіоні* і хвалили Його в Єрусалимі.</p>
<p style="text-align: justify;">Коли разом зберуться народи і царства* служити Господеві.</p>
<p style="text-align: justify;">Він виснажив у дорозі мою силу,* укоротив дні мої.</p>
<p style="text-align: justify;">Я кажу: Боже мій, не забирай мене у половині віку мого:* літа Твої по всі роди!</p>
<p style="text-align: justify;">Спервовіку світу Ти заснував землю* і небеса – діло рук Твоїх.</p>
<p style="text-align: justify;">Вони загинуть, Ти ж будеш стояти;* все постаріється, немов одежа.</p>
<p style="text-align: justify;">Наче вбрання, Ти їх міняєш,* і вони пройдуть.</p>
<p style="text-align: justify;">Ти ж усе той самий,* і літам Твоїм кінця немає.</p>
<p style="text-align: justify;">Сини слуг Твоїх будуть жити,* і їхнє потомство утривалиться перед Тобою.</p>
<p style="text-align: justify;"> </p>
<p style="text-align: justify;">Слава Отцю, і Сину, і Святому Духові,* і нині, і повсякчас, і на віки вічні. Амінь.</p>
<p style="text-align: justify;">Алилуя, алилуя, алилуя; слава Тобі, Боже! <em>(3)</em>.</p>
<p style="text-align: justify;"> </p>
<p style="text-align: center;"><em>Мирна єктенія</em></p>
<p style="text-align: justify;"><em>Диякон:</em> В мирі Господеві помолімся.</p>
<p style="text-align: justify;"><em>Хор (на кожне прошення):</em> Господи, помилуй.</p>
<p style="text-align: justify;">За мир з висот і спасіння душ наших Господеві помолімся.</p>
<p style="text-align: justify;">За мир усього світу, добрий стан святих Божих церков і з’єднання всіх Господеві помолімся.</p>
<p style="text-align: justify;">За святішого Вселенського Архиєрея <em>(ім'я)</em>, Папу Римського, і за блаженнішого Патріарха нашого <em>(ім'я)</em>, і за боголюбивого Єпископа нашого Кир <em>(ім'я)</em>, чесне пресвітерство, у Христі дияконство, за ввесь причет і людей Господеві помолімся.</p>
<p style="text-align: justify;">За Богом бережений народ наш, за правління і все військо Господеві помолімся.</p>
<p style="text-align: justify;">За місто (село) це (за святу обитель цю), і за кожне місто, країну, і за тих, що вірою живуть в них, Господеві помолімся.</p>
<p style="text-align: justify;">За добре поліття, за врожай плодів земних і часи мирні Господеві помолімся.</p>
<p style="text-align: justify;">За плаваючих, подорожуючих, недужих, страждаючих, полонених, і за спасіння їх Господеві помолімся.</p>
<p style="text-align: justify;">Щоб Господь Бог споглянув нині Своїм милостивим оком на озлоблення, недолю і гоніння святої Церкви Своєї, і потішив її Своїми Божественними відвідинами, Господеві помолімся.</p>
<p style="text-align: justify;">Щоб Він скоро погамував усі повстання і напади відступницькі, що на Церкву Його даремно підносяться, Господеві помолімся.</p>
<p style="text-align: justify;">Щоб Він заборонив вітрам єретичним і хвилям відступницьким, що на Церкву Його повстають, і Божественним Своїм повелінням скоро приніс їй спокій, Господеві помолімся.</p>
<p style="text-align: justify;">Щоб Він появив Церкву Свою неушкодженою, нерозхитаною і непоборимою від усіх ворожих напастей, і силою Своєю показав її переможницею, Господеві помолімся.</p>
<p style="text-align: justify;">Щоб Він зберіг Церкву Свою непереможною адовими воротами, і огородив її досконалим миром, Господеві помолімся.</p>
<p style="text-align: justify;">Щоб Він розорив і викорінив єретичні, відступницькі та язичницькі зборища, і зруйнував повстання їх супроти Церкви Його святої, і скоро сокрушив сатану під ноги вірних Своїх, Господеві помолімся.</p>
<p style="text-align: justify;">Щоб Він погамував усі бунти і розколи, неспокої та роздори церковні, і відступників від православно-католицької віри навернув до пізнання істини, а вірних утвердив у правдивій вірі укріпив, укріпив і зберігав непорушними в ній, Господеві помолімся.</p>
<p style="text-align: justify;">Щоб Він відвідав, утихомирив, укріпив і досконало примирив Церкву Свою святу, зберігаючи її неушкодженою і непохитною від усіх злих обставин, Господеві помолімся.</p>
<p style="text-align: justify;">Заступи, спаси, помилуй і охорони нас, Боже, Твоєю благодаттю.</p>
<p style="text-align: justify;">Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе і один одного, і все життя наше Христу Богові віддаймо.</p>
<p style="text-align: justify;"><em>Хор:</em> Тобі, Господи.</p>
<p style="text-align: justify;"><em>Священик:</em> Бо Тобі належить всяка слава, честь і поклоніння, Отцю, і Сину, і Святому Духові, нині і повсякчас, і на віки вічні.</p>
<p style="text-align: justify;"><em>Хор:</em> Амінь.</p>
<p style="text-align: justify;"> </p>
<p style="text-align: center;"><em>Бог — Господь, глас 4</em></p>
<p style="text-align: justify;">Бог — Господь, і явився нам;* благословен, хто йде в ім’я Господнє.</p>
<p style="text-align: justify;"><em>Стих: </em>Прославляйте Господа, бо Він добрий, бо милість Його вічна.</p>
<p style="text-align: justify;"><em>Стих:</em> Вони навколо обступили мене, але я ім’ям Господнім переможу їх.</p>
<p style="text-align: justify;"><em>Стих:</em> Я не вмру, а житиму, і розказуватиму про діла Господні.</p>
<p style="text-align: justify;"><em>Стих:</em> Камінь, яким знехтували будівничі, став головним на розі; від Господа це сталося, і дивне воно в очах наших.</p>
<p style="text-align: justify;"> </p>
<p style="text-align: justify;"><em>Тропар, глас 4: </em>До Христа Бога з запалом нині прибіжім, грішні і смиренні,* і припадім у покаянні, взиваючи з глибини душевної:* Владико, поможи, змилосердившись над нами;* поспішися, бо загибаємо від множества гріхів;* не заверни рабів Твоїх з нічим,* бо крім Тебе іншого Бога не маємо.</p>
<p style="text-align: justify;"> </p>
<p style="text-align: justify;"><em>Слава:</em> Не замовкнемо і не перестанемо ніколи, Творче наш,* Божество Твоє оспівувати ми, недостойні;* бо коли б Ти не змилосердився і не зійшов із небес,* і воплотився заради нас,* хто б нас вирятував від стільки бід?* Хто ж би охоронив нас донині вільними?* Не відступимо від Тебе, Владико:* Твоїх Церкву визволь від усякої біди,* і нас помилуй, єдиний, що в святих спочиваєш.</p>
<p style="text-align: justify;"> </p>
<p style="text-align: justify;"><em>І нині:</em> Богом обрадувана Владичице, всепіта Царице,* заступнице всіх християн і щира молільнице,* усердно прибігаємо до Твого теплого заступництва, раби Твої, і молимося Тобі:* поспішись на молитву і скоро прийди на моління,* бо загибаємо від множества гріхів і ворожих напастей;* переміни на милість праведний гнів Сина Твого, що наступає на нас,* бо Ти все можеш у Сина Свого, єдина благословенна.</p>
<p style="text-align: justify;"> </p>
<p style="text-align: center;"><em>Прокімен</em></p>
<p style="text-align: justify;"><em>Диякон:</em> Будьмо уважні.</p>
<p style="text-align: justify;"><em>Священик:</em> Мир всім.</p>
<p style="text-align: justify;"><em>Диякон:</em> Премудрість, будьмо уважні.</p>
<p style="text-align: justify;"> </p>
<p style="text-align: justify;"><em>Хор: прокімен, глас 7:</em> Господь кріпость людям Своїм дасть,* Господь благословить людей Своїх миром.</p>
<p style="text-align: justify;"><em>Стих:</em> І в Церкві Його все промовляє славу.</p>
<p style="text-align: justify;"> </p>
<p style="text-align: justify;"><em>Диякон:</em> Господеві помолімся.</p>
<p style="text-align: justify;"><em>Хор:</em> Господи, помилуй.</p>
<p style="text-align: justify;"><em>Священик:</em> Бо Ти святий єси, Боже наш, і у святих спочиваєш, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.</p>
<p style="text-align: justify;"><em>Хор:</em> Амінь.</p>
<p style="text-align: justify;"> </p>
<p style="text-align: center;"><em>Всяке дихання, глас 7</em></p>
<p style="text-align: justify;">Всяке дихання нехай хвалить Господа.</p>
<p style="text-align: justify;"><em>Стих:</em> Хваліте Бога у святинях Його.</p>
<p style="text-align: justify;"><em>Стих:</em> Хваліте Його у тверді сили Його.</p>
<p style="text-align: justify;"> </p>
<p style="text-align: center;"><em>Євангеліє</em></p>
<p style="text-align: justify;"><em>Диякон: </em>І щоб сподобилися ми слухання святого Євангелія, Господа Бога молім.</p>
<p style="text-align: justify;"><em>Хор:</em> Господи, помилуй (3).</p>
<p style="text-align: justify;"><em>Диякон:</em> Премудрість, прості, вислухаймо святого Євангелія.</p>
<p style="text-align: justify;"><em>Священик:</em> Мир всім.</p>
<p style="text-align: justify;"><em>Хор:</em> І духові твоєму.</p>
<p style="text-align: justify;"><em>Священик:</em> Від Матея святого Євангелія читання.</p>
<p style="text-align: justify;"><em>Хор:</em> Слава Тобі, Господи, слава Тобі.</p>
<p style="text-align: justify;"><em>Диякон:</em> Будьмо уважні.</p>
<p style="text-align: justify;"> </p>
<p style="text-align: center;"><em>Священик читає Євангеліє від Матея, зачало 20 (Мт. 7, 7-11):</em></p>
<p style="text-align: justify;">Сказав Господь: Просіть, і дасться вам; шукайте, і знайдете; стукайте, і відчинять вам. Кожний бо, хто просить, одержує; хто шукає, знаходить; хто стукає, тому відчиняють. Чи ж є між вами хтось такий, що, коли син попросить у нього хліба, дасть йому камінь? Або коли попросить рибу, дасть йому гадюку? Тож коли ви, злі бувши, вмієте давати дітям вашим добрі дари, оскільки більш Отець ваш, що на небі, дасть дари тим, які Його просять.</p>
<p style="text-align: justify;"><em>Хор:</em> Слава Тобі, Господи, слава Тобі.</p>
<p style="text-align: justify;"> </p>
<p style="text-align: center;"><em>Стихири самогласні, глас 6</em></p>
<p style="text-align: justify;"><em>Слава:</em> Отче, Слове і Душе,* Тройце Свята, очисти* множество прогрішень наших.</p>
<p style="text-align: justify;"><em>І нині:</em> Молитвами Богородиці,* Милостивий, очисти* множество прогрішень наших.</p>
<p style="text-align: justify;"><em>Стих:</em> Помилуй мене, Боже, з великої милості Твоєї,* і багатством щедрот Твоїх очисти мене з беззаконня мого.</p>
<p style="text-align: justify;"><em>Стихира:</em> Не повіряй нас людському заступництву, пребезначальна Тройце,* але прийми, як Владика, моління рабів Твоїх.* Бо скорби і біди огортають нас,* терпіти не можемо демонського стріляння і відступницьких напастей.* Покрову не маємо і нікуди прибігти нам, страждаючим;* нас завжди перемагають, і розради не маємо,* окрім Тебе, Творче світу,* уповання і спасіння вірних;* не погорди моліннями нашими,* але звершеними їх вчини.</p>
<p style="text-align: justify;"> </p>
<p style="text-align: center;"><em>Єктенія</em></p>
<p style="text-align: justify;"><em>Диякон:</em> Спаси, Боже, людей Твоїх, і благослови спадкоємство Твоє, навідайся до світу Твого ласкою Своєю і милосердям, підійми знамено християн і пошли нам Твоє багате милосердя, молитвами пречистої Владичиці нашої Богородиці і приснодіви Марії; силою чесного і животворящого Хреста; заступництвом чесних небесних сил безплотних; чесного і славного пророка, предтечі і хрестителя Йоана; святих славних і всехвальних Апостолів; святих отців наших і вселенських великих учителів і святителів Василія Великого, Григорія Богослова, Йоана Золотоустого, Атанасія і Кирила; святого отця нашого Миколая, архиєпископа Мирлікійського, чудотворця; святих рівноапостольних Кирила і Методія, учителів слов’янських; святого благовірного і рівноапостольного великого князя Володимира; святого священномученика Йосафата; святих, славних і переможних мучеників; преподобних і богоносних отців наших Антонія і Теодосія Печерських та інших преподобних і богоносних отців наших; святих і праведних богоотців Йоакима і Анни, і святого <em>(ім’я, якого є храм)</em>, і всіх святих, молимо Тебе, многомилостивий Господи, вислухай нас, грішних, що молимось Тобі, і помилуй нас.</p>
<p style="text-align: justify;"><em>Хор:</em> Господи, помилуй <em>(12)</em>.</p>
<p style="text-align: justify;"><em>Священик:</em> Благодаттю і щедротами і чоловіколюб’ям єдинородного Сина Твого, що з Ним благословенний єси, з пресвятим і благим і животворящим Твоїм Духом, нині і повсякчас, і на віки вічні.</p>
<p style="text-align: justify;"><em>Хор:</em> Амінь.</p>
<p style="text-align: justify;"> </p>
<p style="text-align: center;"><em>Молитва</em></p>
<p style="text-align: justify;"><em>Диякон:</em> Будьмо уважні і, зі страхом Божим, благоговінням та зворушеним серцем коліна прихиливши, Господеві помолімся.</p>
<p style="text-align: justify;"><em>Хор:</em> Господи, помилуй <em>(3)</em>.</p>
<p style="text-align: justify;"> </p>
<p style="text-align: center;"><em>Священик навколішках читає молитву:</em></p>
<p style="text-align: justify;">Владико Господи Ісусе Христе, предвічний Боже; безначальне і повсякчасне світло, що від безначального світла – Отця – перед віками засяяло; Творче і Будівничий всього видимого і невидимого творіння; всевишній і преславний Царю; чоловіколюбний Господи! До Тебе прибігаємо, до Тебе припадаємо і молимось Тобі: Согрішили ми, натворили беззаконня; не вчинили, ані не зберегли те, що Ти нам заповідав; не зростали в чеснотах, але, земними бувши, до землі прихилилися і лукаве перед лицем слави Твоєї вчинили; віддалися похотям тілесним і турботам житейським; втікали від Тебе, Владики нашого, будучи вбогими на добрі діла і нерозкаяними в нашому злому житті. Але каємося, просимо і молимо Тебе, милостивий і чоловіколюбний Господи: загладь рукописання гріхів наших, якими розгнівали ми Тебе, Владико Господи, всемогутній, незлобивий, довготерпеливий Спасе; не погорди ділами рук Твоїх, ані не скажи до нас нині і того дня, коли прийдеш зі славою: Не знаю вас; ані не відвернися у гніві Своєму від нас; не забудь, Владико, труди рабів Твоїх, не пошли нас у вогонь, перед яким наша душа тремтить і боїться; бо до Тебе прибігаємо і Тебе призиваємо, істинного Бога нашого; до Тебе, що живеш на небі, очі душ наших підводимо, і руки простягаємо, і коліна прихиляємо, із глибини серця зітхаючи і, промовляючи молитви, кличемо: Помилуй нас, Боже, по великій милості Твоїй, і по множеству щедрот Твоїх очисти беззаконня наші. Бо не мертві будуть хвалити Тебе, Господи, ані ті, що в аді, будуть прославляти Тебе, але ми, грішні, благословимо Тебе і молимось Тобі, благаючи Твоєї великої милості. Сам бо Ти, Господи Боже наш, сказав: Просіть, і дасться вам. І: Того, що приходить до Мене, не прожену геть. Ти бо не бажаєш загибелі жодній людині, але незглибимим провидінням Твоїм хочеш, щоб усі спаслися. Тому молимось Тобі і просимо Твоєї милості, і хочемо знайти благодать перед Тобою, і стукаємо до дверей Твоїх; відкрий нам двері Твого безмежного милосердя; присмири роз’ярення гніву Твого, Господи; змилосердися над нами, Боже наш; помилуй нас, Чоловіколюбче святий; почуй голос моління нашого, як почув Ти Манасію і Давида, і примнож милість Свою на людей Твоїх, що уповають на святе милосердя Твоє, і не забудь нас до кінця заради імені Твого. Але як Ти помилував дочку хананеянки, кровоточиву жінку і слугу сотника, так і нас нині по великій Твоїй милості ущедри і помилуй, і не зостав нас у бідах та скорботах непосильних перебувати і голосити, але возведи нас, Господи, від усіх напастей, і ізбави нас від ворогів наших видимих і невидимих, що безжально на нас і на православну віру нашу повстають. Сам Ти, Господи, настав їх на істину Твою, і навчи нас творити волю Твою, і не віддай нас ворогам нашим, нехай не втішаються з нас, і нехай не спитають країни невірних і звіровидні полки відступників: Де є Бог їхній, що на Нього надію поклали? Ще молимось Тобі, предивний Царю сил: пом’яни святу Свою соборну і апостольську Церкву, і від теперішніх бід, скорбот і напастей відступницьких скоро визволи; збережи її неушкодженою і огороди досконалим миром; захорони її від усіх вітрів і хитрощів єретичних, утвердивши на камені істинного ісповідання непорушною і непохитною повіки. Єресі і відступництва до кінця знищ і викоріни, а благочестя повсюди насади і примнож. Усі повстання безбожних і христоненависних народів зруйнуй і погуби, а знамено християнське піднеси. Пом’яни, Господи, святішого Вселенського Архиєрея <em>(ім’я)</em>, Папу Римського, і блаженнішого Патріарха нашого <em>(ім’я)</em>, і боголюбивого Єпископа нашого Кир <em>(ім’я)</em>, і даруй їх святим Твоїм Церквам, і збережи їх, щоб у мирі, цілі, чесні, здорові, довголітні право правили слово Твоєї істини. Пом’яни, Господи, все єпископство православне святої Твоєї Української Церкви, і всіх, що трудяться і дбають про спокій і добрий стан святої Твоєї Церкви та про утвердження в ній православної віри. Пом’яни і помилуй всіх благочестивих правителів наших, подай їм здоров’я, довголіття і спасіння; охорони і укріпи в мирі владу їх; надихни серця їхні добрими помислами про святі Твої Церкви; нехай вони завжди про їхній мир і добро дбають, щоб ми тихе і спокійне життя прожили і не відпали ніколи від православної віри. Місто (село) це (святу обитель цю), і всяке місто, село і країну добре збережи, і визволь від голоду, загибелі, вогню, меча, даремної смерті, нападу ворогів і міжусобної брані, від землетрусу, потопу і всякого зла. Землю плодоносною вчини, людей примнож, полонених визволи і в мирі додому поверни. Помилуй всіх, що служать і послужили нам, і дають нам милостиню, і по Своїй доброті воздай їм сторицею, даруючи їм взамін земного небесне, а взамін тлінного нетлінне по великій Твоїй милості. Пом’яни, Господи, всіх що ненавидять і зневажають нас, і наверни та помилуй їх, щоб жоден не загинув через нас, недостойних. Тих, що в недугах, відвідай і зціли; тих, що в темницях, визволи; тих, що по морю та в повітрі подорожують, будь керманичем і помічником, і всіх православних помилуй. Ти бо єси Бог щедрий, що вислухав молитви Мойсея і переміг Амалика в пустині; Ти єси Бог, що почув молитви беззаконних ніневитян і не погубив їх; Ти єси Бог, що прихилився до молитви царя і пророка, чудесного Давида, і допомагав йому в багатьох лютих битвах, і подав перемогу над чужоземцем Голіатом; Ти єси Бог, що зглянувся на молитви і сльози Єзекіїла, і дарував життя і свободу Манасії; Ти єси Бог, що визволив Даниїла з левиної ями і трьох отроків з печі вогненної, послухавши молитви їхні; Ти єси Бог, що молитвою і покаянням митаря виправдав, блудного сина прийняв, дочку хананеянки і слугу сотника зцілив, прокажених очистив і розбійника в раю оселив. І як Ти колись всіх їх помилував, так і нас нині помилуй непереможною Твоєю силою і великою благістю; прийми моління і співи з уст непотрібних і грішних рабів Твоїх, і сподоби нас, як Добросердий, отримати те, про що просимо Тебе; даруй нам відпущення гріхів і вчини нас наслідниками Твого царства разом з усіма святими. Для цього прикликаємо Діву Богородицю, що молить Тебе, небесні сили, пророків, апостолів, мучеників і всіх святих. Ти бо єси Бог милості, щедрот і чоловіколюбства, і Тобі славу возсилаємо, з безначальним Твоїм Отцем і пресвятим, благим і животворящим Твоїм Духом, нині і повсякчас, і на віки вічні.</p>
<p style="text-align: justify;"><em>Хор:</em> Амінь.</p>
<p style="text-align: justify;"> </p>
<p style="text-align: center;"><em>Відпуст</em></p>
<p style="text-align: justify;"><em>Диякон:</em> Премудрість.</p>
<p style="text-align: justify;"><em>Хор:</em> Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо.</p>
<p style="text-align: justify;"><em>Священик:</em> Слава Тобі, Христе Боже, надіє наша, слава Тобі.</p>
<p style="text-align: justify;"><em>Хор:</em> Слава Отцю, і Сину, і Святому Духові, і нині, і повсякчас, і на віки вічні. Амінь. Господи, помилуй <em>(3)</em>. Благослови.</p>
<p style="text-align: justify;"><em>Священик:</em> Христос, істинний Бог наш, молитвами пречистої Своєї Матері, преподобних і богоносних отців наших, святого <em>(ім’я, якого є храм)</em>, і всіх святих, помилує і спасе нас, як благий і чоловіколюбець.</p>
<p style="text-align: justify;"><em>Хор:</em> Амінь.</p>
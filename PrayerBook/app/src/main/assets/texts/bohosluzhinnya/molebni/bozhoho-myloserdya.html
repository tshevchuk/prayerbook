<p><strong><em>Священик:</em></strong> Благословенний Бог наш, завжди, нині, повсякчас і на віки вічні! <br /> <strong><em>Люди:</em></strong> Амінь <br /> Слава тобі, Боже наш, слава тобі.<br /> Царю небесний, утішителю, Душе істини, що всюди є і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, благий, душі наші.<br /> Святий Боже, святий кріпкий, святий безсмертний, помилуй нас (3).<br /> Слава Отцю, і Сину, і Святому Духові, і нині, і повсякчас, і на віки віків. Амінь<br /> Пресвята Тройце, помилуй нас; Господи, очисти гріхи наші; Владико, прости беззаконня наші; Святий, посіти і зціли немочі наші імени твого ради.<br /> Господи, помилуй (3).<br /> Слава Отцю, і Сину, і Святому Духові, і нині, і повсякчас, і на віки віків. Амінь.<br /> Отче наш, Ти, що є на небесах, нехай святиться ім’я Твоє, нехай прийде царство Твоє, нехай буде воля твоя, як на небі, так і на землі. Хліб наш щоденний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.<br /> <strong><em>Священик:</em></strong> Бо Твоє є царство, і сила, і слава, Отця, і Сина, і Святого Духа, нині і повсякчас, і на віки віків.<br /> <strong><em>Люди:</em></strong> Амінь <br /> Господи, помилуй (12).<br /> Слава Отцю, і Сину, і Святому Духові, і нині, і повсякчас, і на віки віків. Амінь<br /> Прийдіте, поклонімся цареві нашому – Богу.<br /> Прийдіте, поклонімся Христові, цареві нашому – Богу.<br /> Прийдіте, поклонімся і припадім до самого Господа Ісуса Христа – царя і Бога нашого.</p>
<p><strong><em>Тропар (г. 7)</em></strong></p>
<p>Безмежне Своє милосердя, Господи, проявив Ти до нас через Свій нерукотворний образ тоді, коли ворог людства намагався нас відвернути від Тебе і засіяти в наших душах сумніви та неспокій. Тому ми щиро вдячні Тобі за Твою всеперемагаючу любов, з якою Ти приходиш до нас і цілковито посвячуємо Своє життя Твоєму Божому милосердю. <br /> Слава Отцю, і Сину, і Святому Духові, і нині, і повсякчас, і на віки віків. Амінь</p>
<p><strong><em>Кондак (г. 7)</em></strong></p>
<p>Коли ворог людських душ намагався зруйнувати образ Твого милосердя, Ти явив його, Господи, у чудовий спосіб на склі, як символ Своєї всемогутньої любові до нас. Тож щиро просимо Тебе: будь до нас милосердний і не порахуй сьогодні наших гріхів, але прости нам, недостойним дітям Твоїм, всі наші прогрішення і керуй нашим життям від сьогодні і на віки. Дай нам сили і мудрості зберегти неушкодженим Образ Твоєї безмежної любові у наших душах.<br /> Величаємо Тебе, Ісусе Милосердний, і вшановуємо Твій святий образ, що його Ти дав нам на спасіння наших душ. <br /> <strong><em>Стих</em></strong>: Поклади мене печаттю на своїм серці. <br /> <strong><em>Стих</em></strong>: Водам великим не згасити Твого милосердя. <br /> <strong>Стих:</strong> Милосердя Твоє сильніше за смерть. <br /> Слава Отцю, і Сину, і Святому Духові, і нині, і повсякчас, і на віки віків. Амінь<br /> <strong><em>Священик:</em></strong> Будьмо уважні. Мир усім. Премудрість, Будьмо уважні! <br /> Прокімен: Що віддам Господеві за все, що Він дав мені? <br /> <strong><em>Стих:</em></strong> Чашу спасіння прийму і ім’я Господнє призову. <br /> <strong><em>Священик:</em></strong> Господеві помолімося. <br /> <strong><em>Люди:</em></strong> Господи помилуй. <br /> <strong><em>Священик:</em></strong> Бо Ти Святий єси, Боже наш, і на святих спочиваєш, і ми Тобі славу возсилаємо Отцю і Сину, і Святому Духові нині, повсякчас і на віки вічні.<br /> <strong><em>Люди:</em></strong> Амінь<br /> <strong><em>Люди:</em></strong> Усе, що живе, нехай хвалить Господа <br /> <strong><em>Люди:</em></strong> Хваліть Бога у святині Його. Хваліть Його у твердині сили Його. <br /> <strong><em>Священик:</em></strong> Щоб удостоїтися нам вислухати святого Євангелія, Господа Бога молім. <br /> <strong><em>Люди:</em></strong> Господи помилуй (3р.) <br /> <strong><em>Священик:</em></strong> Премудрість прості. Вислухаймо святого Євангелія. Мир всім. <br /> <strong><em>Люди: </em></strong>І духові твоєму. <br /> <strong><em>Священик:</em></strong> Від Івана Святого Євангелія читання.<strong><em><br /> Люди:</em></strong> Слава Тобі, Господи. Слава Тобі! <br /> <strong><em>Священик:</em></strong> Будьмо уважні.</p>
<p><strong><em> Івана 10: 14 – 16</em></strong></p>
<p><strong><em>Сказав Господь юдеям, які до Нього прийшли:</em></strong><br /> <strong><em>Я – добрий Пастир і знаю моїх, і мої Мене знають. </em></strong><br /> <strong><em>Отець Мій знає Мене і Я знаю Отця. </em></strong><br /> <strong><em>Я життя Своє кладу за Мої вівці. Ще й інші вівці маю, </em></strong><br /> <strong><em>що не з цієї кошари; і їх мушу привести. </em></strong><br /> <strong><em>Вони почують Мій голос, і буде одне стадо і один Пастир. </em></strong></p>
<p><br /> <strong><em>Люди:</em></strong> Слава Тобі, Господи. Слава Тобі!<br /> <br /> Ісусе Милосердний, через Свій нерукотворний образ помилуй нас.<br /> <strong><em>Стих:</em></strong> Господи Ісусе, Боже Милосердний, помилуй нас! <br /> Ісусе милосердний, через Свій нерукотворний образ спаси нас.<br /> <strong>Стих:</strong> Господи Ісусе, Боже Милосердний, помилуй нас!<br /> Ісусе милосердний, через Свій нерукотворний образ вилікуй нас.<br /> <strong><em>Стих:</em></strong> Господи Ісусе, Боже Милосердний, помилуй нас!<br /> Ісусе милосердний, через Свій нерукотворний образ освяти нас. <br /> <strong><em>Стих:</em></strong> Господи Ісусе, Боже Милосердний, помилуй нас!<br /> Ісусе милосердний, через Свій нерукотворний образ охорони нас. <br /> <strong><em>Стих:</em></strong> Господи Ісусе, Боже Милосердний, помилуй нас!<br /> Ісусе милосердний, через Свій нерукотворний образ покріпи нас. <br /> <strong><em>Стих:</em></strong> Господи Ісусе, Боже Милосердний, помилуй нас!<br /> Ісусе милосердний, через Свій нерукотворний образ наверни нас. <br /> <strong><em>Стих:</em></strong> Господи Ісусе, Боже Милосердний, помилуй нас!<br /> Ісусе милосердний, через Свій нерукотворний образ просвіти нас. <br /> <strong><em>Стих:</em></strong> Господи Ісусе, Боже Милосердний, помилуй нас!<br /> Ісусе милосердний, через Свій нерукотворний образ очисти нас. <br /> <strong><em>Стих:</em></strong> Господи Ісусе, Боже Милосердний, помилуй нас!<br /> Ісусе милосердний, через Свій нерукотворний образ веди нас. <br /> <strong><em>Стих:</em></strong> Господи Ісусе, Боже Милосердний, помилуй нас!<br /> Ісусе милосердний, через Свій нерукотворний образ навчай нас. <br /> <strong><em>Стих:</em></strong> Господи Ісусе, Боже Милосердний, помилуй нас!<br /> Ісусе милосердний, через Свій нерукотворний образ яви нам Свою любов. <br /> <strong><em>Стих:</em></strong> Господи Ісусе, Боже Милосердний, помилуй нас!<br /> <br /> <strong><em>Священик:</em></strong> Покірно схиливши свої голови і коліна Господеві помолімося. <br /> <strong><em>Люди:</em></strong> Господи помилуй (3р.).  <br /> Милосердний Боже, будь прославлений у Своєму нерукотворному образі, який Ти дав нам, недостойним дітям Твоїм. Коли лукавий намагався зруйнувати образ Твого безмежного милосердя, Ти дав нам доказ Своєї всеперемагаючої любові. І, немов би воскреснувши, Ти відобразив Своє Пресвяте обличчя на уламкові скла. Ми щиро дякуємо Тобі за Твою безмежну доброту до нас і просимо Тебе, дай нам мудрості і любові, щоб ми ніколи не зневажали Твоє милосердя. Навчи нас шанувати Тебе і цілковито покладатися на Твою любов, яка не хоче смерті грішника, але щоби він навернувся і жив. Ми щиро жаліємо за всі наші гріхи і від сьогоднішнього дня хочемо жити тільки з Тобою, з Твоїм безмежним милосердям. <br /> <strong><em>Люди:</em></strong> Амінь.<br /> <strong><em>Священик:</em></strong> Помилуй нас, Боже з великої милості Своєї. Молимось Тобі, вислухай і помилуй! <br /> <strong><em>Люди:</em></strong> Господи помилуй (3р.) <br /> <strong><em>Священик:</em></strong>: Ще молимось за збереження цього міста (обителі, села) і кожного міста, села і країни перед голодом, знищенням, землетрусом, повінню, градом, пожежею і війною, нападом ворогів і внутрішніми міжусобицями. Молимось, щоб ти, ласкавий і добрий, чоловіколюбний Боже, змилосердився і відвернув від нас свій гнів і заслужені кари та помилував нас. <br /> <strong><em>Люди:</em></strong> Господи помилуй (12 р.) <br /> <strong><em>Священик:</em></strong> Вислухай нас Боже, Спасителю наш, надіє всіх людей на землі і тих, що далеко на морі та в повітрі; будь, Владико, ласкавий нам у гріхах наших і помилуй нас. Бо милостивий і чоловіколюбний Бог і Тобі славу віддаємо: Отцю, і Сину, і Святому Духові, нині, повсякчас і на віки вічні. <br /> <strong><em>Люди: </em></strong>Амінь<br /> <strong><em>Священик:</em></strong> Премудрість! Хор: Чеснішу від Херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо. <br /> <strong><em>Священик:</em></strong>: Слава Тобі, Христе Боже, надіє наша, слава Тобі! <br /> <strong><em>Люди:</em></strong> Слава Отцю і Сину, і Святому Духові нині, повсякчас і на віки вічні. Амінь. Господи помилуй (3 р.). Благослови! <br /> <strong><em>Священик:</em></strong> Христос, істинний Бог наш, молитвами Пречистої Своєї Матері, Святого Йосифа, Її Обручника і всіх святих нехай помилує і спасе нас, як благий і чоловіколюбець. <br /> <strong><em>Люди:</em></strong> Амінь</p>

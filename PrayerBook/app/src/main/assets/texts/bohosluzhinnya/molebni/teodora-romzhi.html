<p style="text-align: justify;"><em>Диякон:</em> Благослови, владико.</p>
<p><em>Священик:</em> Благословен Бог наш завжди, нині і повсякчас, і на віки віків.</p>
<p><em>Хор:</em> <strong>Амінь.</strong></p>
<p><strong>Слава Тобі, Боже наш, слава Тобі.</strong></p>
<p><strong>Царю небесний, утішителю. Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, благий, душі наші.</strong></p>
<p><strong>Святий Боже, святий кріпкий, святий безсмертний, помилуй нас <em>(3).</em></strong></p>
<p><strong>Слава Отцю, і Сину, і Святому Духові, і нині, і повсякчас, і на віки віків. Амінь.</strong></p>
<p><strong>Пресвята Тройце, помилуй нас; Господи, очисти гріхи наші; Владико, прости беззаконня наші; Святий, посіти і зціли немочі наші імені Твого ради.</strong></p>
<p><strong>Господи, помилуй <em>(3).</em></strong></p>
<p><strong>Слава Отцю, і Сину, і Святому Духові, і нині, і повсякчас, і на віки віків. Амінь.</strong></p>
<p><strong>Отче наш, що єси на небесах, нехай святиться ім’я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.</strong></p>
<p><em>Священик:</em> Бо Твоє є царство, і сила, і слава, Отця, і Сина, і Святого Духа, нині і повсякчас, і на віки віків.



</p>
<p><em>Хор:</em> <strong>Амінь.</strong></p>
<p><strong>Господи, помилуй <em>(12)</em>.</strong></p>
<p><strong>Слава Отцю, i Сину, i Святому Духовi, і нині, i повсякчас, i на вiки вiкiв. Амiнь.</strong></p>
<p><strong>Прийдiте, поклонiмся царевi, нашому Богу.</strong></p>
<p><strong>Прийдiте, поклонiмся Христовi, царевi, нашому Богу.</strong></p>
<p><strong>Прийдiте, поклонiмся i припадiм до самого Господа Ісуса Христа, царя i Бога нашого.</strong></p>
<p><strong> </strong></p>
<p><strong> </strong></p>
<p align="center"><em>Псалом 78</em></p>
<p><strong>Боже, увійшли погани в Твою спадщину, сплюгавили храм Твій святий,* зробили купу румовищ з Єрусалиму;</strong></p>
<p><strong>Віддали трупи Твоїх слуг птиці небесній на поживу,* тіло Твоїх побожних – земному звірю.</strong></p>
<p><strong>Пролили кров їхню, немов воду, довкола Єрусалиму,* і нікому було ховати.</strong></p>
<p><strong>Ми стали глумом для сусідів наших,* наругою та сміховиськом для всіх, що навколо нас.</strong></p>
<p><strong>Докіль, о Господи? Чи будеш гніватись повіки?* Палатиме, немов вогонь, Твоя ревність?</strong></p>
<p><strong>Вилий Твій гнів на поган, що тебе не знають,* і на царства, що Твого імени не прикликають.</strong></p>
<p><strong>Вони бо Якова пожерли* й оселю його зруйнували.</strong></p>
<p><strong>Не згадуй проти нас провин предків; хай прийде небарно нам назустріч Твоє милосердя,* бо ми вельми нужденні стали. </strong></p>
<p><strong>Поможи нам, о Боже нашого спасіння, слави імени Твого ради;* визволь нас, прости нам гріхи наші імени Твого ради.</strong></p>
<p><strong>Чому б погани мали говорити: «Де їхній Бог?»* Нехай погани перед очима нашими дізнають відплату за пролиту кров слуг Твоїх!</strong></p>
<p><strong>Нехай до Тебе дійде стогін бранця!* Могутністю руки Твоєї визволь призначених на смерть!</strong></p>
<p><strong>І поверни всемеро сусідам нашим у лоно їхній глум,* яким, о Господи, глумились над Тобою.</strong></p>
<p><strong>Ми ж, Твій народ й отара Твоєї пастви, будемо дякувати Тобі повіки* і з роду в рід хвалу Твою звіщати.</strong></p>
<p><strong>Слава Отцю, i Сину, i Святому Духовi,* і нині, i повсякчас, i на вiки вiкiв. Амiнь.</strong></p>
<p><strong>Алилуя, алилуя, алилуя, слава Тобі, Боже <em>(3)</em>.</strong></p>
<p> </p>
<p align="center"><em>Бог Господь, глас 4</em></p>
<p><strong>Бог Господь і явився нам;* благословен, хто йде в ім’я Господнє.</strong></p>
<p><em>Стих:</em> Прославляйте Господа, бо Він добрий, бо милість Його вічна.</p>
<p><em>Стих:</em> Вони навколо обступили мене, але я ім’ям Господнім переможу їх.</p>
<p><em>Стих:</em> Я не вмру, а житиму, і розказуватиму про діла Господні.</p>
<p><em>Стих:</em> Камінь, яким знехтували будівничі, став головним на розі; від Господа це сталося, і дивне воно в очах наших.</p>
<p> </p>
<p><em>Тропар, глас 4:</em> <strong>I обичаїв апостолів причасником і їх намісником стався ти,* знайшов ти шлях, богонатхненний, як дійти до видіння.* Задля того слово істини справляючи,* і задля віри пострадав ти аж до крови, священномученику Теодоре,*<em> </em>моли Христа Бога, щоб спаслися душі наші.</strong></p>
<p><em>Слава, і нині: богородичний, глас 4:</em> <strong>Таємниця споконвіку закрита і ангелам незнана:* через тебе, Богородице, Бог землянам появився,* прийнявши в незлитній сполуці тіло* і витерпівши задля нас добровільно хрест;* ним Він воскресив первоствореного* і спас від смерті душі наші.</strong></p>
<p> </p>
<p align="center"><em>Прокімен</em></p>
<p><em>Диякон:</em> Будьмо уважні.</p>
<p><em>Священик:</em> Мир всім.</p>
<p><em>Диякон:</em> Премудрість, будьмо уважні.</p>
<p> </p>
<p align="center"><em>Хор співає прокімен, глас 7:</em></p>
<p><strong>Возхваляться преподобні у славі* і возрадуються на ложах своїх</strong> <em>(Пс. 149,5).</em></p>
<p><em>Стих:</em> Заспівайте Господеві пісню нову, похвала Його в церкві преподобних <em>(Пс. 149,1).</em></p>
<p> </p>
<p><em>Диякон:</em> Господеві помолімся.</p>
<p><em>Хор:</em> <strong>Господи, помилуй.</strong></p>
<p><em>Священик:</em> Бо Ти святий єси, Боже наш, і в святих спочиваєш, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p><em>Хор:</em> <strong>Амінь.</strong></p>
<p> </p>
<p align="center"><em>«Всяке дихання»,</em><em> глас 7</em></p>
<p><strong>Всяке дихання* нехай хвалить Господа.</strong></p>
<p><em>Стих:</em> Хваліте Бога у святинях Його.</p>
<p><em>Стих:</em> Хваліте Його у тверді сили Його.</p>
<p> </p>
<p align="center"><em>Євангеліє</em></p>
<p><em>Диякон:</em> І щоб сподобилися ми слухання святого Євангелія, Господа Бога молім.</p>
<p><em>Хор:</em> <strong>Господи, помилуй</strong><strong> <em>(3).</em></strong></p>
<p><em>Диякон:</em> Премудрість, прості, вислухаймо святого Євангелія.</p>
<p><em>Священик:</em> Мир всім.</p>
<p><em>Хор:</em> <strong>І духові твоєму</strong><strong>.</strong></p>
<p><em>Священик:</em> Від Луки святого Євангелія читання.</p>
<p><em>Хор:</em> <strong>Слава Тобі, Господи, слава Тобі.</strong></p>
<p><em>Диякон:</em> Будьмо уважні.</p>
<p align="center"><em>Священик читає Євангеліє від Луки (</em><em>12,32-40).</em></p>
<p>Сказав Господь своїм учням: Не бійсь, маленьке стадо, бо вашому Отцеві вподобалося дати вам Царство. Продайте ваше майно й дайте милостиню. Зробіть собі гамани, що не старіються; невичерпаний скарб на небі, де злодій приступу не має, ні міль не точить. Бо де скарб ваш, там буде й ваше серце. Нехай ваш стан буде підперезаний, і світла засвічені. Будьте подібні до людей, що чекають на пана свого, коли він повернеться з весілля, щоб йому негайно відчинити, як прийде й застукає. Щасливі ті слуги, що їх він, прийшовши, застане невсипущими! Істинно кажу вам: Він підпережеться, посадить їх за стіл і, приступивши, почне їм служити. І як прийде о другій чи о третій сторожі й так усе знайде, щасливі вони. Збагніть це добре: коли б господар знав, о котрій годині прийде злодій, пильнував би й не дав би проламати стіни у своїм домі. І ви також будьте готові, бо не знаєте, о котрій годині Син Чоловічий прийде.</p>
<p><em>Хор:</em> <strong>Слава Тобі, Господи, слава Тобі.</strong></p>
<p> </p>
<p align="center"><em>Стихири самогласні, глас 6</em></p>
<p><em>Слава:</em> <strong>Молитвами священномученика Теодора,*</strong> <strong>Милостивий, очисти* множество прогрішень наших.</strong></p>
<p><em>І нині:</em> <strong>Молитвами Богородиці,* Милостивий, очисти* множество прогрішень наших.</strong></p>
<p><em>Стих:</em> Помилуй мене, Боже, з великої милості Твоєї,* і багатством щедрот Твоїх очисти мене з беззаконня мого.</p>
<p><em>Глас 6:</em> <strong>Нині вся вселенна просвічується промінням страстотерпця,* а Христова Церква, прикрашена квіттям, кличе до тебе, священномученику Теодоре:* Угоднику Христовий і заступнику найщиріший,* не переставай молитися за нас до Господа.</strong></p>
<p> </p>
<p align="center"><em>Єктенія</em></p>
<p><em>Диякон:</em> Помилуй нас, Боже, по великій милості твоїй, молимось Тобі, вислухай і помилуй.</p>
<p><em>Хор:</em> <strong>Господи, помилуй</strong><strong> <em>(3)</em>.</strong></p>
<p>Ще молимось Господеві Богу нашому, щоб вислухав голос моління нас, грішних, і помилував рабів Своїх <em>(ім’я)</em>, і охоронив нас від усякої скорби, біди, гніву й нужди, і всякої болізні душевної і тілесної, і дарував нам здоров’я з довголіттям, промовмо всі: Скоро вислухай і милостиво помилуй.</p>
<p><em>Хор:</em> <strong>Господи, помилуй</strong><strong> <em>(3)</em>.</strong></p>
<p>Ще молимось, щоб зберегтися місту (селу) цьому і святому храму цьому (святій обителі цій), і всякому місту, селу і країні, від голоду, загибелі, землетрусу, потопу, граду, вогню, меча, нападу чужинців і міжусобної брані, і щоб Він був милостивий, добропривітний і добропомічний, благий і чоловіколюбний Бог наш, і відвернув увесь гнів Свій, що наступає на нас, і визволив нас від належної праведної Своєї погрози, і помилував нас.</p>
<p><em>Хор:</em> <strong>Господи, помилуй</strong><strong> <em>(12).</em></strong></p>
<p>Ще молимось, щоб Господь Бог вислухав голос моління нас, грішних, і помилував нас.</p>
<p><em>Хор:</em> <strong>Господи, помилуй</strong><strong> <em>(3).</em></strong></p>
<p><em>Священик: </em>Вислухай нас, Боже, Спасителю наш, уповання всіх кінців землі і тих, що на морі далеко, і, будь милостивим, Милостивий Владико, до гріхів наших і помилуй нас. Бо милостивий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p><em>Хор:</em> <strong>Амінь</strong><strong>.</strong></p>
<p> </p>
<p align="center"><em>Молитва</em></p>
<p><em>Диякон:</em> З умилінням усі голови (і коліна) приклонивши, до священномученика Христового Теодора помолімся.</p>
<p><em>Хор:</em> <strong>Священномученику Христовий Теодоре,* моли Бога за нас.</strong></p>
<p align="center"><em>Священик читає молитву:</em></p>
<p>О священномученику Христовий Теодоре! Тут стоїмо на землі і молимо тебе, що на небесах уже лицезрієш Бога: проси за нас грішних, щоб Він дав нам милість Свою, про яку просимо Його. Ти все своє життя посвятив Ісусу Ізбавителю, за Нього терпів і помер, чим заслужив життя вічне. Ти всю свою єпархію поручив опіці Божої Матері – і нас віддай під її покров. Проси Сина її, Христа Господа, щоб укріпив нас у любов і вірі до Нього, дав мир та спокій душі, щоб витримати усі скорботи і тяготи життя. Моли у Бога прощення наших гріхів, випроси благословення Його на нас, наші сім’ї, нашу Церкву і боголюбиву Україну нашу, на всіх, що сьогодні до тебе прибігаємо в молитві. Вимоли для нас чесне та чисте життя, а після смерті – радість Царства Небесного, щоб разом з тобою та усіма святими хвалити у Тройці єдиного Бога, Отця, і Сина, і Святого Духа, нині і повсякчас, і на віки віків.</p>
<p><em>Хор:</em> <strong>Амінь.</strong></p>
<p><strong> </strong></p>
<p align="center"><em>Відпуст</em></p>
<p><em>Диякон:</em> Премудрість.</p>
<p><em>Хор:</em> <strong>Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, тебе величаємо.</strong></p>
<p><em>Священик:</em> Слава Тобі, Христе Боже, уповання наше, слава Тобі.</p>
<p><em>Хор:</em> <strong>Слава Отцю, і Сину, і Святому Духові, і нині, і повсякчас, і на віки віків. Амінь. Господи, помилуй <em>(3). </em>Благослови.</strong></p>
<p><em>Священик:</em> Христос, істинний Бог наш, молитвами пречистої Своєї Матері, преподобних і богоносних отців наших, священномученика Теодора, єпископа Мукачівського, і всіх святих, помилує і спасе нас, як благий і чоловіколюбець.</p>
<p><em>Хор:</em> <strong>Амінь</strong><strong>.</strong></p>
<p align="center"><em>І одразу величання:</em></p>
<p><strong>Величаємо тебе, священномученику Теодоре,* і шануємо чесні твої страждання,* що їх ти витерпів за Христа.</strong></p>
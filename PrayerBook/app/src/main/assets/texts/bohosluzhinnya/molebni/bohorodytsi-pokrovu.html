<p style="text-align: justify;"><em>Диякон:</em> Благослови, владико.</p>
<p><em>Священик:</em> Благословен Бог наш завжди, нині і повсякчас, і на віки віків.</p>
<p><em>Хор:</em> <strong>Амінь.</strong></p>
<p><strong>Слава Тобі, Боже наш, слава Тобі.</strong></p>
<p><strong>Царю небесний, утішителю. Душе істини, що всюди єси і все наповняєш, скарбе дібр і життя подателю, прийди і вселися в нас, і очисти нас від усякої скверни, і спаси, благий, душі наші.</strong></p>
<p><strong>Святий Боже, святий кріпкий, святий безсмертний, помилуй нас <em>(3).</em></strong></p>
<p><strong>Слава Отцю, і Сину, і Святому Духові, і нині, і повсякчас, і на віки віків. Амінь.</strong></p>
<p><strong>Пресвята Тройце, помилуй нас; Господи, очисти гріхи наші; Владико, прости беззаконня наші; Святий, посіти і зціли немочі наші імені Твого ради.</strong></p>
<p><strong>Господи, помилуй <em>(3).</em></strong></p>
<p><strong>Слава Отцю, і Сину, і Святому Духові, і нині, і повсякчас, і на віки віків. Амінь.</strong></p>
<p><strong>Отче наш, що єси на небесах, нехай святиться ім’я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.</strong></p>
<p><em>Священик:</em> Бо Твоє є царство, і сила, і слава, Отця, і Сина, і Святого Духа, нині і повсякчас, і на віки віків.</p>
<p><em>Хор:</em> <strong>Амінь.</strong></p>
<p><strong>Господи, помилуй <em>(12)</em>.</strong></p>
<p><strong>Слава Отцю, i Сину, i Святому Духовi, і нині, i повсякчас, i на вiки вiкiв. Амiнь.</strong></p>
<p><strong>Прийдiте, поклонiмся царевi, нашому Богу.</strong></p>
<p><strong>Прийдiте, поклонiмся Христовi, царевi, нашому Богу.</strong></p>
<p><strong>Прийдiте, поклонiмся i припадiм до самого Господа Ісуса Христа, царя i Бога нашого.</strong></p>
<p> </p>



<p> </p>
<p align="center"><em>Псалом 44</em></p>
<p><strong>Вилило серце моє слово добре, оповідаю я про діла мої цареві;* язик мій — тростинове перо пиcаря-cкоропиcця.</strong></p>
<p><strong>Вродливий Ти красою більш, ніж cини людcькії,* виллялаcь благодать уcтами Твоїми, тому благоcловив Тебе Бог повік. </strong></p>
<p><strong>Опояши, сильний, меч Твій до бедра Твого cилою Твоєю і краcою Твоєю,* і натягни лук, і йди щаcливо та царcтвуй,</strong></p>
<p><strong>Правди ради, і лагідноcти, і cправедливоcти.* І чудеcно поведе Тебе правиця Твоя.</strong></p>
<p><strong>Гоcтрі cтріли Твої, сильний, — народи падуть перед Тобою,* — cтріли в cерця ворогів царевих.</strong></p>
<p><strong>Преcтол Твій, Боже, повік-віки;* жезл правди — жезл царcтва Твого.</strong></p>
<p><strong>Ти возлюбив правду і зненавидів беззаконня.* Тому помазав Тебе, Боже, Бог Твій оливою радоcти більше, ніж cпівучаcників Твоїх.</strong></p>
<p><strong>Cмирна, і cтакти, і каcія від риз Твоїх, від палат із коcти cлонової;* з них розвеcелили Тебе дочки царів у гідноcті Твоїй.</strong></p>
<p><strong>Cтала цариця праворуч Тебе,* одягнена у шати позолочені, прибрана квітиcто.</strong></p>
<p><strong>Cлухай, дочко, і cпоглянь, і нахили вухо твоє,* і забудь народ твій і дім отця твого.</strong></p>
<p><strong>Бо забажав цар краcи твоєї,* тому що Він — Гоcподь твій.</strong></p>
<p><strong>І поклонятьcя Йому дочки Тиру з дарами;* перед лицем твоїм благатимуть багаті від народу землі.</strong></p>
<p><strong>Уcя cлава cамої дочки царевої в ній cамій,* одягнена вона в шати золотії, з торочками, прибрана квітиcто.</strong></p>
<p><strong>Буде приведено до царя діви cлідом за нею,* близьких її буде приведено до Тебе.</strong></p>
<p><strong>Будуть приведені у веcелоcті й радоcті,* будуть уведені до палати царевої.</strong></p>
<p><strong>Заміcть батьків твоїх cтали cини твої,* ти поcтавиш їх начальниками по вcій землі.</strong></p>
<p><strong>Пом’януть ім’я Твоє у вcякім роді і роді.* Через те народи проcлавлятимуть Тебе повік і повік-віки.</strong></p>
<p><strong>Слава Отцю, i Сину, i Святому Духовi, і нині, i повсякчас, i на вiки вiкiв. Амiнь.</strong></p>
<p><strong>Алилуя, алилуя, алилуя, слава Тобі, Боже <em>(3)</em>.</strong></p>
<p> </p>
<p align="center"><em>Бог Господь, глас 4</em></p>
<p><strong>Бог Господь і явився нам; благословен, хто йде в ім’я Господнє.</strong></p>
<p><em>Стих:</em> Прославляйте Господа, бо Він добрий, бо милість Його вічна.</p>
<p><em>Стих:</em> Вони навколо обступили мене, але я ім’ям Господнім переможу їх.</p>
<p><em>Стих:</em> Я не вмру, а житиму, і розказуватиму про діла Господні.</p>
<p><em>Стих:</em> Камінь, яким знехтували будівничі, став головним на розі; від Господа це сталося, і дивне воно в очах наших.</p>
<p> </p>
<p><em>Тропар,</em><em> глас 4: </em><strong>Днесь, благовірні люди, світло празнуємо,* отінювані твоїм, Богомати, пришестям,* і, спозираючи на твій пречистий образ, покірно мовимо:* Покрий нас чесним твоїм покровом* і ізбав нас від усякого зла,* молячи Сина твого, Христа Бога нашого,* спасти душі наші.</strong></p>
<p><em>Слава, і нині: кондак, глас 3: </em><strong>Діва днесь предстоїть у церкві* і з ликами святих невидимо за нас молиться Богу.* Ангели з архиєреями поклоняються,* апостоли з пророками ликують,* бо ради нас молить Богородиця превічного Бога.</strong></p>
<p> </p>
<p align="center"><em>Прокімен</em></p>
<p><em>Диякон:</em> Будьмо уважні.</p>
<p><em>Священик:</em> Мир всім.</p>
<p><em>Диякон:</em> Премудрість, будьмо уважні.</p>
<p> </p>
<p align="center"><em>Хор співає прокімен, глас 4:</em></p>
<p><strong>Пом’яну ім’я твоє* у всякім роді і роді</strong><strong><em>.</em></strong></p>
<p><em>Стих:</em> Лицю твоєму помоляться багаті народи<em>.</em></p>
<p> </p>
<p><em>Диякон:</em> Господеві помолімся.</p>
<p><em>Хор:</em> <strong>Господи, помилуй.</strong></p>
<p><em>Священик:</em> Бо Ти святий єси, Боже наш, і в святих спочиваєш, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p><em>Хор:</em> <strong>Амінь.</strong></p>
<p> </p>
<p align="center"><em>«Всяке дихання»,</em><em> глас 4</em></p>
<p><strong>Всяке дихання* нехай хвалить Господа.</strong></p>
<p><em>Стих:</em> Хваліте Бога у святинях Його.</p>
<p><em>Стих:</em> Хваліте Його у тверді сили Його.</p>
<p> </p>
<p align="center"><em>Євангеліє</em></p>
<p><em>Диякон:</em> І щоб сподобилися ми слухання святого Євангелія, Господа Бога молім.</p>
<p><em>Хор:</em> <strong>Господи, помилуй</strong><strong> <em>(3).</em></strong></p>
<p><em>Диякон:</em> Премудрість, прості, вислухаймо святого Євангелія.</p>
<p><em>Священик:</em> Мир всім.</p>
<p><em>Хор:</em> <strong>І духові твоєму</strong><strong>.</strong></p>
<p><em>Священик:</em> Від Луки святого Євангелія читання.</p>
<p><em>Хор:</em> <strong>Слава Тобі, Господи, слава Тобі.</strong></p>
<p><em>Диякон:</em> Будьмо уважні.</p>
<p align="center"><em>Священик читає Євангеліє від Луки, зачало 4 (1,39-49.56)</em></p>
<p><em>У</em> ті дні, вставши, Марія пустилася швидко в дорогу в гірську околицю, в місто Юди. Увійшла вона в дім Захарії і привітала Єлисавету. Як почула Єлисавета привіт Марії, здригнулося дитя в її лоні, і Єлисавета сповнилася Святим Духом, і скликнула сильним голосом, і сказала: Благословенна ти між жінками і благословен плід лона твого! Звідкіля мені це, що прийшла до мене Мати Господа мого? Ось бо, як голос твого привітання залунав у моїх вухах, дитя з радості здригнулось у моїм лоні. Щаслива та, що повірила, бо здійсниться сказане їй від Господа. І мовила Марія: Величає душа моя Господа, і дух мій радіє в Бозі, Спасі моїм, бо Він зглянувся на покору раби Своєї; ось бо віднині ублажатимуть мене всі роди. Велике бо вчинив Мені Всемогутній, і святе Його ім’я. Марія пробула в Єлисавети місяців зо три; потім вернулася до дому Свого.</p>
<p><em>Хор:</em> <strong>Слава Тобі, Господи, слава Тобі.</strong></p>
<p> </p>
<p align="center"><em>Стихири самогласні, глас 6</em></p>
<p><em>Слава:</em> <strong>Отче, Слове і Душе,* Тройце Свята, очисти* множество прогрішень наших.</strong></p>
<p><em>І нині:</em> <strong>Молитвами Богородиці,* Милостивий, очисти* множество прогрішень наших.</strong></p>
<p><em>Стих:</em> Помилуй мене, Боже, з великої милості Твоєї,* і багатством щедрот Твоїх очисти мене з беззаконня мого.</p>
<p><em>Глас 6:</em><strong> Не повіряй нас людському заступництву, Пресвята Владичице,* але прийми моління рабів твоїх.* Бо скорб огортає нас, терпіти ми не в силі демонського стріляння.* Покрова не маємо, і нікуди прибігти, окаянним;* нас завжди перемагають, і розради не маємо,* окрім тебе, Владичице світу,* уповання і заступництво вірних,* не погорди молінням нашим,* корисним його вчини.</strong></p>
<p align="center"><em>Або:</em></p>
<p><em>Глас 8:</em><strong> Радуються духовним хором зібрані з нами всі ангельські сили,* бачивши, як вірні великими похвалами славлять Царицю i Владичицю всіх.* Радіють теж i душі праведних, свідки явління,* як вона в повітрі благально підводить до неба пресвяті свої руки* та вимолює для світу замирення,* сили й утвердження Церкві i спасіння душ наших.</strong></p>
<p> </p>
<p align="center"><em>Єктенія</em></p>
<p><em>Диякон:</em> Помилуй нас, Боже, по великій милості твоїй, молимось Тобі, вислухай і помилуй.</p>
<p><em>Хор:</em> <strong>Господи, помилуй</strong><strong> <em>(3)</em>.</strong></p>
<p>Ще молимось Господеві Богу нашому, щоб вислухав голос моління нас, грішних, і помилував рабів Своїх <em>(ім’я)</em>, і охоронив нас від усякої скорби, біди, гніву й нужди, і всякої болізні душевної і тілесної, і дарував нам здоров’я з довголіттям, промовмо всі: Скоро вислухай і милостиво помилуй.</p>
<p><em>Хор:</em> <strong>Господи, помилуй</strong><strong> <em>(3)</em>.</strong></p>
<p>Ще молимось, щоб зберегтися місту (селу) цьому і святому храму цьому (святій обителі цій), і всякому місту, селу і країні, від голоду, загибелі, землетрусу, потопу, граду, вогню, меча, нападу чужинців і міжусобної брані, і щоб Він був милостивий, добропривітний і добропомічний, благий і чоловіколюбний Бог наш, і відвернув увесь гнів Свій, що наступає на нас, і визволив нас від належної праведної Своєї погрози, і помилував нас.</p>
<p><em>Хор:</em> <strong>Господи, помилуй</strong><strong> <em>(12).</em></strong></p>
<p>Ще молимось, щоб Господь Бог вислухав голос моління нас, грішних, і помилував нас.</p>
<p><em>Хор:</em> <strong>Господи, помилуй</strong><strong> <em>(3).</em></strong></p>
<p><em>Священик: </em>Вислухай нас, Боже, Спасителю наш, уповання всіх кінців землі і тих, що на морі далеко, і, будь милостивим, Милостивий Владико, до гріхів наших і помилуй нас. Бо милостивий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p><em>Хор:</em> <strong>Амінь</strong><strong>.</strong></p>
<p> </p>
<p align="center"><em>Молитва</em></p>
<p><em>Диякон:</em> З умилінням усі голови (і коліна) приклонивши, до Пресвятої Владичиці нашої Богородиці помолімся.</p>
<p><em>Хор:</em> <strong>Пресвятая Богородице, спаси нас</strong><strong>.</strong></p>
<p> </p>
<p align="center"><em>Молитва до Богородиці, чоловіка сущого у скорботі й озлобленні</em></p>
<p align="center"><em>(звичайно співає хор)</em></p>
<p><strong>Царице наша преблагая,* надіє наша, Богородице,* захисте сиріт, скитальців пристановище,* засмучених радосте, скривджених покровителько!* Глянь на нашу нужду і на наше горе,* поможи нам, немічним, провадь нас, недосвідчених.* Ти ж бо наше горе знаєш,* розвій його, якщо бажаєш,* бо не маємо іншої допомоги,* ні захисниці, ні ласкавої розрадниці,* крім тебе, о Божа Мати,* бо ти нас охорониш і захистиш по всі віки. Амінь.</strong></p>
<p> </p>
<p align="center"><em>Інша молитва до Богородиці, св. Єфрема Сирійського</em></p>
<p align="center"><em>(читає священик)</em></p>
<p>Прийми, о всеблагопомічна, пречиста Госпоже, Владичице Богородителько, ці чесні дари, що тобі єдиній належаться, від нас, недостойних рабів твоїх. Ти з усіх родів вибрана, ти показалася вищою від усього небесного і земного творіння, тому що через тебе Господь сил був з нами, і через тебе ми Сина Божого пізнали, і сподобилися святого тіла Його і пречистої крові Його. Тому блаженна єси в родах родів, богоблаженная, бувши від херувимів світліша і серафимів чесніша. І нині, всепіта, Пресвятая Богородице, не переставай молитися за нас, недостойних рабів твоїх, щоб ми ізбавилися від усяких хитрощів лукавого і від усякого підступу, і щоб збереглися ми непошкодженими від усякого диявольського отруйного нападу. Але молитвами твоїми аж до кінця збережи нас неосудженими, щоб ми, спасенні твоїм заступництвом і поміччю, возсилали славу, хвалу, подяку й поклін за все у Тройці єдиному Богові і Сотворителеві всього, нині і повсякчас, і на віки віків.</p>
<p><em>Хор:</em> <strong>Амінь.</strong></p>
<p align="center"><em>(Інші молитви дивись у Додатку).</em></p>
<p align="center"><em> </em></p>
<p align="center"><em>Відпуст</em></p>
<p><em>Диякон:</em> Премудрість.</p>
<p><em>Хор:</em> <strong>Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, тебе величаємо.</strong></p>
<p><em>Священик:</em> Слава Тобі, Христе Боже, уповання наше, слава Тобі.</p>
<p><em>Хор:</em> <strong>Слава Отцю, і Сину, і Святому Духові, і нині, і повсякчас, і на віки віків. Амінь. Господи, помилуй <em>(3). </em>Благослови.</strong></p>
<p><em>Священик:</em> Христос, істинний Бог наш, молитвами пречистої Своєї Матері, преподобних і богоносних отців наших, і всіх святих, помилує і спасе нас, як благий і чоловіколюбець.</p>
<p><em>Хор:</em> <strong>Амінь</strong><strong>.</strong></p>
<p><strong> </strong></p>
<p align="center"><em>І одразу:</em></p>
<p><strong>Величаємо тебе, Пресвята Дiво,* i шануємо твій святий покров,* бо ти за нас завжди до Христа молишся.</strong></p>
<p align="center"><em>Або:</em></p>
<p><strong>Під Твою милість прибігаємо, Богородице Діво, молитвами нашими в скорботах не погорди, але від бід ізбави нас, єдина чиста і благословенна.</strong></p>
<p><strong> </strong></p>
<p><strong><br /> </strong></p>
<p align="center"><strong>Додаток</strong></p>
<p align="center"><strong><em>Молитви до Пресвятої Богородиці</em></strong></p>
<p align="center"><strong><em> </em></strong></p>
<p align="center"><em>Молитва 1</em></p>
<p>До кого закличу, Владичице? До кого прибігну в горі моєму, якщо не до Тебе, Царице Небесна? Хто плач мій і зітхання моє прийме, якщо не Ти, Пренепорочна, надіє християн і прибіжище нам, грішним? Хто більше, ніж Ти, в напастях захистить? Почуй зітхання моє і прихили вухо Твоє до мене, Владичице, Мати Бога мого, і не зневаж мене, що прошу Твоєї помочі, і не відкинь мене грішного. Врозуми і навчи мене, Царице Небесна; не відступи від мене, раба Твого, Владичице, за нарікання моє, але будь мені Мати і Заступниця. Поручаю себе милостивому покрову Твоєму: приведи мене, грішного, до тихого і безтурботного життя, і нехай плачу за гріхи мої. До кого бо прибігну, негідний я, якщо не до Тебе, уповання і прибіжища грішних, надією на невимовну милість Твою і щедроти Твої окрилений? О Владичице, Царице Небесна! Ти мені уповання і прибіжище, покров і захисток, і поміч. Царице моя преблага і скора Заступнице! Покрий Твоїм заступництвом мої прогрішення, захисти мене від ворогів видимих і невидимих; зм’якши серця злих людей, що повстають на мене. О Мати Господа мого Творця! Ти є корінь дівства і незгасаючий цвіт чистоти. О Богородительнице! Ти подай мені поміч, хворому плотськими пристрастями і немічним серцем, єдине бо Твоє і з Тобою Твого Сина і Бога нашого маю заступництво, і щоб Твоїм пречудним заступництвом визволився я від усякої біди та напасті, о Пренепорочна і Преславна Божа Мати Маріє. Тим же з упованням говорю і кличу: Радуйся, Благодатна; радуйся, Обрадованна; радуйся, Преблагословенна, Господь з Тобою.</p>
<p> </p>
<p align="center"><em>Молитва 2, Петра Студита</em></p>
<p>До Тебе, Пречистої Божої Матері, я, окаянний, припадаючи, молюся: знаєш Ти, царице, як я безнастанно согрішаю і прогнівляю Сина Твого і Бога мого, і, хоча багато разів каюся, брехливим перед Богом виявляюся, і знову каюся із трепетом – невже Господь поразить мене? – і по часі знову те ж саме творю... Відаючи це, Владичице моя, Госпоже Богородице, молю: помилуй, укріпи мене і благо творити подай мені. Знаєш бо, Владичице моя, Богородице, що повністю ненавиджу злії мої діла і всім серцем люблю закон Бога мого, та не відаю, Госпоже Пречистая, звідкіля те, що ненавиджу, роблю, а благо, яке люблю, – переступаю. Не допускай, Пречистая, щоб воля моя вершилася, бо не вгодна вона. Але хай буде воля Сина Твого і Бога мого, нехай спасе мене і напоумить, і подасть благодать Святого Духа, щоб я відтепер перестав лихе творити і решту часу прожив у повелінні Сина Твого – Йому бо подобає всяка слава, честь і держава з Безначальним Його Отцем, і Пресвятим, і Благим, і Животворящим Його Духом, нині, і повсякчас, і на віки віків.</p>
<p><strong> </strong></p>
<p align="center"><em>Молитва 3</em></p>
<p>Богородице, Володарко, Царице, Владичице, Діво Маріє, Мати Бога нашого, до Тебе поспішаємо: навчи нас творити волю Сина Твого і Господа нашого, щоб урятував нас і наставив на пізнання істини, щоб подав Духа Пресвятого, щоб не спіймали нас сіті ворожі. Іншої допомоги, крім Тебе, славна Богородице, не знайшли ми ззамолоду. Хоч і багато разів прогнівляли Тебе, Ти ж не погордувала нами. Ми, злиденні, оглухли до Твоєї милості, на дно безумства впали, розум згубили, а нині до Тебе безперестанно кличемо: помилуй нас, Владичице, і піднеси з прірви гріхів! Подай руку лежачим, скріпи немічних, очисти гидких, спаси нас, бо пропадаємо, щоб усі грішники, побачивши Твоє милосердя на нас, негідних, поспішили під Твій покров і прославили Сина Твого з Отцем і Святим Духом, нині, і повсякчас, і на віки віків.</p>
<p><strong> </strong></p>
<p align="center"><em>Молитва 4</em></p>
<p>О Пресвята Богородице! Почуй, Милосердна, молитви нас, грішних і смиренних рабів твоїх, і ублагай Бога, Сина твого, щоб послав нам і всім, хто припадає до тебе, здоров’я душевне й тілесне, і все, що для вічного та земного життя потрібне. Нехай простить нам провини вільні й невільні. Нехай визволить нас від скорбот та хвороб, напасті та всякого злого випадку. Так, Царице наша преблагая, надіє наша непереможна і заступнице непоборна! Не відверни лиця твого від нас через безліч гріхів наших, але простягни до нас руки материнського твого милосердя і створи нам благе чудо. Яви нам щиру допомогу твою і посприяй нам у всякій благій справі. Але від всякого гріховного починання та лукавої думки визволи нас, бо ми завжди славимо пречесне ім’я твоє і поклоняємося чесному образу твоєму, і величаємо Бога Отця, і Єдинородного Сина Його, Господа нашого Ісуса Христа, і Святого Духа зо всіма святими на віки віків.</p>
<p> </p>
<p align="center"><em>Молитва 5</em></p>
<p>Богорадувана Владичице, Препрославлена Мати милосердя і чоловіколюбства, всемилостива за весь світ Заступнице, ми, раби твої, що під твій Божественний покров з радістю приходимо і до твого чудесного образу смиренно припадаючи, молимося: щиро молися, о Препрославлена Царице і Владичице за нас до Сина твого і Бога нашого, щоб Він заради тебе визволив нас від усякої хвороби, журби та гріха, визнав нас достойними наслідувати Небесне Його Царство. Бо ти як Мати без остраху приступаєш до Нього і отримуєш все, що захочеш, єдина блага та благословенна на віки.</p>
<p> </p>
<p align="center"><em>Молитва 6</em></p>
<p>Царице моя Преблага, Надіє моя Пресвята, Заступнице грішних! Це бідний грішник стоїть перед тобою! Не залиш мене, якого всі залишили; не забудь про мене, про якого всі забули; дай радість мені, який не знає радості. О, які великі мої біди і скорботи! О, якими безмірними є мої гріхопадіння! Як нічна темрява – життя моє. Немає серед синів людських жодного, який міг би мені допомогти. Ти – Єдина моя Надія. Ти – Єдиний мій Покров, Захист і Утвердження. Насмілююсь піднести до тебе немічні мої руки і молю: змилосердься наді мною, Всеблага, зглянься, помилуй того, якого відкупив Кров’ю Своєю Син твій, вгамуй хвороби скорботної моєї душі, вгамуй гнів тих, що ненавидять і ображають мене, зміцни немічні мої сили, віднови, як у орла, юність мою, не дай мені знесилитися у виконанні заповідей Божих. Вогнем небесним доторкнися до розбитої моєї душі і наповни її вірою бездоганною, любов’ю нелицемірною та надією непохитною. Щоб завжди я оспівував і славив тебе, Преблагословенну Заступницю світу, Покров наш і Просительницю за всіх нас, грішних, і поклоняюся Сину твоєму і Спасу нашому, Господу Ісусу Христу, з Безпочатковим Його Отцем і Животворящим Духом Святим на віки віків.</p>
<p><em> </em></p>
<p align="center"><em>Молитва 7</em></p>
<p>До кого взиватиму, Владичице, до кого удамся в скорботі моїй. До кого принесу сльози та ридання мої, якщо не до тебе, Царице Неба і землі. Хто вийме мене з вогнища гріхів та беззаконня, як не ти, о Мати Життя, Заступнице і Пристановище роду людського. Почуй ридання моє, утіш і помилуй мене в горі моєму, захисти під час бід і напастей; визволи від утисків та скорбот, від усяких недуг та хвороб, від ворогів видимих та невидимих; ослаб ворожнечу тих, що чинять мені утиски. Щоб я вільний був від наклепів та злоби людської. Також визволи мене від негідних прагнень власного тіла. Покрий мене покровом милості твоєї, щоб здобув спокій, радість та очищення від гріхів. Віддаю себе під твій материнський захист. Будь мені, Мати і надіє, покровом, допомогою, заступництвом, радістю, утіхою і швидкою у всьому помічницею. О, чудесна Владичице! Кожен, хто приходить до тебе, не залишиться без твоєї всесильної допомоги. Тому і я, недостойний, до тебе вдаюся, щоб отримати визволення від несподіваної та жахливої смерті, від скреготу зубів та вічних мук, Небесного ж Царства отримати сподобився і до Тебе від щирого серця зі смиренням промовляв: радуйся, Мати Божа, наша щира Молитвениця та Заступниця, на віки віків.</p>
<p><em> </em></p>
<p align="center"><em>Молитва 8, Павла монаха</em></p>
<p>Нескверна, непорочна, нетлінна, пречиста Діво, богоневісто Владичице! Ти преславним своїм народженням Бога Слово з людьми з’єднала й впалу нашу природу з небесною злучила. Безнадійних – єдина надіє й допомого переможених; готове заступництво тим, що до тебе прибігають i всіх християн захисте. Не гидуй нами, грішними і скверними, що злими думками, словами й ділами вчинили себе цілком негідними й стали рабами похотей, недбальства й лінивства. Але, як Мати чоловіколюбного Бога, змилуйся чоловiколюбно над нами, грішними й блудними, i прийми наше моління, що його приносимо тобі скверними устами. Обнявши твого Сина й нашого Владику i Господа з матерньою сміливістю, умоли його, щоб відкрив нам чоловіколюбне милосердя своєї доброти i, незважаючи на наші незліченні провини, навернув нас на покаяння й учинив нас вмілими виконавцями своїх заповідей. Будь при нас, як милостива, й милосердна, i чоловіколюбна, завжди i в теперішньому житті, теплою заступницею й помічницею, відганяючи полки супротивників, наставляючи нас на спасіння; а в час відходу зберігай нашу окаянну душу; відганяй далеко від неї темні примари лукавих духів. У страшний день праведного суду визволь нас від вічної муки, вчиняючи спадкоємцями несказанної слави твого Сина й Бога нашого; щоб ми осягнули її, Владичице наша, пресвята Богородице, за твоїм заступництвом i поміччю, благодаттю і чоловіколюб’ям єдинородного твого Сина, Господа Бога й Спаса нашого Ісуса Христа, якому належить усяка слава, честь i поклоніння з безначальним його Отцем та з пресвятим, i благим, і животворним його Духом, нині i повсякчас, i на віки віків.</p>
<p align="center"><em>Молитва 9, митрополита Андрея (Шептицького)</em></p>
<p>Пресвята Діво Маріє, коли твій Син умирав на хресті, поручив тобі всіх нас людей, що серед страждань і гріхів живемо на цій долині сліз. Багато з нас не часто до тебе прибігають, багато з нас мало тебе знають. Та сьогодні стаємо у твоїх стіп, щоб зачерпнути в тебе чогось із тієї потіхи, якою воскреслий Христос потішив тебе. Ми ж діти твої – благослови нас і дай нам усе те, чого нам до спасення треба, щоб наше життя могло бути правдиво християнським! Благослови нашу батьківщину, благослови ввесь український нарід. Благослови всі наші родини, дай їм дочасний добробут та здоров’я, а ще більше Божу благодать і чесноти християнського життя. Поблагослови й кожного з нас зокрема, благослови на подвиги, на труднощі, на боротьбу християнського життя. Випроси нам великих святих, героїв християнської любови, дай нам багато святих батьків, які вели б численне потомство дорогами християнської мудрости і справедливости. Дай нам багато святих матерів, які виховували б дітей у божому страсі, любові свого народу і любові ближнього. Дай нам матерів, повних геройської любови, які ту любов передали б дітям і внукам, і не боялися б тягарів материнства. Стережи нас перед усіма небезпеками і гріхами, які могли б зводити нас на бездоріжжя невірства, єресі або ненависти. Дай нам мужніх провідників на церковній і народній ниві, а над усе дай нам бути правдивими твоїми дітьми, тебе як Матір любити, і бути вірними до смерти Христовій вірі та його святій Церкві.</p>
<p> </p>
<p align="center"><em>Молитва 10</em></p>
<p>Пресвята, Преблагословенна, Пречиста, Пренепорочна Владичице, Царице небесна, Мати Царя вишніх сил, Творця неба й землі! Ти єдина потіха й заступнице людського роду. Ти народила Господа Бога, Спаса нашого Ісуса Христа! Припадаю перед Тобою й прошу Тебе: вислухай молитву негідного раба Твого. Не погорди мною, всемогутня Царице, бо я знаю, що ще ніхто не помилився в тобі, як лише прийшов до тебе. Тобі підчиняються усі сотворіння: небо, земля, повітря й море. Всі нечисті духи зі страхом утікають від тебе. Вони бояться твого імені, бо знають, що ти – Мати живого Бога. Чи загинув хто, що покладав на тебе всю надію? На вічну загибель йдуть лише ті, що не хочуть знати тебе, а небесні Сили почитають, і славить увесь християнський рід. Після Ісуса Христа, єдиного Бога з Отцем і Святим Духом у Пресвятій Тройці, ми не знаємо нікого іншого, крім тебе, Божа Мати: тебе почитаємо, славимо й величаємо, бо знаємо, що ти Матір правдивого Бога. Випроси в свого Сина милосердя наді мною грішним, зроби мені цю ласку, бо ти усе можеш. Я стільки разів і так сильно гнівив твого Сина своїми безчисленними гріхами, що вже не смію просити Його милосердя над собою. Тому прошу тебе: проси вже ти Його за мене, хай Він умилосердиться наді мною. Він тобі ні в чому не відмовить, Він тебе послухає. Прибігаю до тебе, як до одинокої моєї помічниці, єдиної своєї заступниці бо вже не маю до кого вдатися, крім тебе. Царице моя, Владичице, Пресвята Богородице! Ти після Бога одинока моя надія на землі й на небі, і на тебе всю свою надію покладаю. Дивлячись на твій образ, бачу тебе, правдиву Богородицю. З живою вірою та сердечною любов’ю припадаю до тебе й поклоняюся твоєму Синові, а нашому Богові, що Його ти на руках своїх держиш зі страхом, бо я негідний того, кличу до тебе: помилуй мене, Мати Божа, змилосердися наді мною, покрий мене святим своїм омофором. Як ти колись своїм могутством спасла царське місто від нападів лютого воєводи, і як тоді у влахернській церкві своїм омофором покрила весь твій вірний нарід, так і тепер покажи на мені твоє милосердя. Закрий мене своїм омофором перед нечистими духами, що засідаються на мою душу, коли вони мене ведуть у спокусу. Поглянь з високого неба на мене нещасного. 3 усіх боків окружили мене вороги, вдаряють на мене, наскрізь пробивають мене. Я вже ледве живий. Все лежу в болоті гріхів, моє серце вже закаменіло від них, не чую на собі Божої ласки. До тебе, Мати, прибігаю, перед тобою на лице своє паду, зі сльозами, з закривавленим серцем підношу свої очі до тебе й молю: прийди до мене з могучою своєю поміччю, а прийди зараз, щоб я не загинув. Прийди, Царице небесна, і твоєю могутньою рукою вирви мене з пащі диявола, витягни мене з цього гріховного болота, в яке я впав через свій нерозум. Прийди, потіш мене, приверни мені спокій серця, який я через гріхи втратив. Прийди, розтягни свій омофор над містом мого серця, щоб від нього повтікали ті страшні вороги, покажи свою могутню силу над ними, нехай знають, що я до тебе належу, не до них. Спаси мене, моя предобра Владичице, як ти колись спасла царське місто тобі віддане, щоб я міг тебе величати й вихваляти не лише тепер, за життя перед усіма людьми, а щоб я величав і прославляв на віки Твоє милосердя.</p>
<p><em>Священик:</em> Благословен Бог наш завжди, нині і повсякчас, і на віки віків.</p>
<p><em>Хор:</em> Амінь.</p>
<p>Слава Тобі, Боже наш, слава Тобі.</p>
<p style="text-align: justify;">Царю небесний, Утішителю, Душе істини, що всюди єси і все наповняєш, скарбе дібр і життя Подателю, прийди і вселися в нас, і очисти нас від усякої скверни, і спаси, благий, душі наші.</p>
<p>Святий Боже, святий кріпкий, святий безсмертний, помилуй нас<em> (3)</em>.</p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p style="text-align: justify;">Пресвятая Тройце, помилуй нас; Господи, очисти гріхи наші; Владико, прости беззаконня наші; Святий, завітай і зціли немочі наші імені Твого ради.</p>
<p style="text-align: justify;">Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p style="text-align: justify;">Отче наш, що єси на небесах, нехай святиться ім’я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам сьогодні; і прости нам провини наші, як і ми прощаємо винуватцям нашим; і не введи нас у спокусу, але визволи нас від лукавого.</p>
<p style="text-align: justify;"><em>Священик:</em> Бо Твоє є царство, і сила, і слава, Отця, і Сина, і Святого Духа, нині і повсякчас, і на віки віків.</p>
<p><em>Хор:</em> Амінь.</p>
<p>Господи, помилуй <em>(12).</em></p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Прийдіте, поклонімся Цареві нашому, Богу.</p>
<p>Прийдіте, поклонімся Христові, Цареві нашому, Богу.</p>
<p>Прийдіте, поклонімся і припадім до самого Господа Ісуса Христа, Царя і Бога нашого.</p>
<p> </p>



<p> </p>
<p align="center"><em>Псалом 33</em></p>
<p>Благословлю Господа повсякчасно,* завжди хвала Його на устах у мене.</p>
<p>Душа моя нехай Господом хвалиться,* нехай покірні чують те й веселяться.</p>
<p>Величайте Господа зо мною;* і вознесімо ім’я Його разом.</p>
<p>Я шукав Господа, і Він почув мене* і звільнив мене від усіх моїх скорбот.</p>
<p>Гляньте на Нього й розвеселіться,* обличчя ваше нехай не соромиться.</p>
<p>Ось візвав бідолаха, і Господь почув,* і врятував його від усіх його напастей.</p>
<p>Ангел Господній стоїть на варті навкруг тих, що Його бояться,* і їх визволяє.</p>
<p>Спробуйте й подивіться, який добрий Господь.* Блаженний, хто до Нього прибігає.</p>
<p>Бійтеся Господа, Його святі,* бо нема нестачі в тих, що Його бояться.</p>
<p>Багаті збідніли й голодують,* а тим, що Господа шукають, ніякого блага не забракне.</p>
<p>Ходіть, мої діти, послухайте мене:* остраху Господнього навчу вас.</p>
<p>Хто є той, що життя любить,* що рад бачити дні щасливі?</p>
<p>Бережи від зла язик твій,* і уста твої від слів лукавих.</p>
<p>Відступися від зла й чини добро,* шукай миру та його тримайся.</p>
<p>Очі Господні на праведних;* вуха Його – на їхній заклик.</p>
<p>А обличчя Господнє проти злочинців,* щоб знищити з землі пам’ять їхню.</p>
<p>Візвали праведні, і Господь вислухав їх,* і з усіх скорбот їхніх урятував їх.</p>
<p>Близький Господь до тих, у кого розбите серце;* прибитих духом Він спасає.</p>
<p>Багато скорбот у праведних,* але з усіх них Господь їх рятує.</p>
<p>Він усі його кості зберігає,* ані одна з них не зламається.</p>
<p>Злоба грішника його ж убиває,* і ті, що ненавидять праведника зазнають кари.</p>
<p>Господь визволяє душу слуг Своїх,* і хто до Нього прибігає, покараний не буде.</p>
<p> </p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Алилуя, алилуя, алилуя. Слава Тобі, Боже <em>(3).</em></p>
<p><em> </em></p>
<h1 style="text-align: center;"><em>Мирна єктенія</em></h1>
<p><em>Диякон: </em>В мирі Господеві помолімся.</p>
<p><em>Хор:</em> Господи, помилуй.</p>
<p><em>Диякон: </em>За мир з висот і спасіння душ наших Господеві помолімся.</p>
<p><em>Хор:</em> Господи, помилуй.</p>
<p style="text-align: justify;"><em>Диякон: </em>За мир усього світу, добрий стан святих Божих церков і з’єднання всіх Господеві помолімся.</p>
<p><em>Хор:</em> Господи, помилуй.</p>
<p style="text-align: justify;"><em>Диякон: </em>За святішого вселенського Архиєрея <em>(ім'я)</em>, Папу Римського, і за блаженнішого Патріарха нашого <em>(ім'я),</em> і за боголюбивого Єпископа нашого Кир <em>(ім'я),</em> чесне пресвітерство, у Христі дияконство, за ввесь причет і людей Господеві помолімся.</p>
<p style="text-align: justify;"><em>Хор:</em> Господи, помилуй.</p>
<p><em>Диякон: </em>За Богом бережений народ наш, за правління і все військо Господеві помолімся.</p>
<p><em>Хор:</em> Господи, помилуй.</p>
<p><em>Диякон: </em>За місто (село) це <em>(</em>За святу обитель цю), і за кожне місто, країну, і за тих, що вірою живуть в них, Господеві помолімся.</p>
<p><em>Хор:</em> Господи, помилуй.</p>
<p><em>Диякон: </em>За добре поліття, за врожай плодів земних і часи мирні Господеві помолімся.</p>
<p><em>Хор:</em> Господи, помилуй.</p>
<p><em>Диякон: </em>За плаваючих, подорожуючих, недужих, страждаючих, полонених, і за спасіння їх Господеві помолімся.</p>
<p><em>Хор:</em> Господи, помилуй.</p>
<p style="text-align: justify;"><em>Диякон: </em>Щоб посланий був на дітей цих дух премудрості і розуміння, і відкриті були розум та уста і просвічені серця їхні для сприйняття настанов доброго вчення, Господеві помолімся.</p>
<p><em>Хор:</em> Господи, помилуй.</p>
<p style="text-align: justify;"><em>Диякон: </em>Щоб насаджений був у серця їхні початок премудрості – острах Божественний, – і ним буйність юності була відігнана від сердець їх, щоб ухилялися вони від зла і чинили добро, Господеві помолімся.</p>
<p><em>Хор:</em> Господи, помилуй.</p>
<p style="text-align: justify;"><em>Диякон: </em>Щоб відкритий був розум їхній для сприйняття, розуміння і зберігання всього доброго і корисного їхнім душам поучення, Господеві помолімся.</p>
<p style="text-align: justify;"><em>Хор:</em> Господи, помилуй.</p>
<p style="text-align: justify;"><em>Диякон: </em>Щоб подана їм була премудрість, яка сидить на престолі Божому, і насаджена була в серця їхні для навчання їх тому, що є добре і угодне Богові, Господеві помолімся.</p>
<p style="text-align: justify;"><em>Хор:</em> Господи, помилуй.</p>
<p><em>Диякон: </em>Щоб зростати їм премудрістю і літами на славу Божу, Господеві помолімся.</p>
<p><em>Хор:</em> Господи, помилуй.</p>
<p style="text-align: justify;"><em>Диякон: </em>Щоб були вони розумними, доброчесно проживали і непохитно стояли у православній вірі на радість і потіху батькам своїм і на утвердження Церкви Католицької, Господеві помолімся.</p>
<p style="text-align: justify;"><em>Хор:</em> Господи, помилуй.</p>
<p style="text-align: justify;"><em>Диякон: </em>Щоб визволитися їм і нам від усякої скорботи, гніву та нужди, Господеві помолімся.</p>
<p><em>Хор:</em> Господи, помилуй.</p>
<p><em>Диякон: </em>Заступи, спаси, помилуй і охорони їх і нас, Боже, Твоєю благодаттю.</p>
<p><em>Хор:</em> Господи, помилуй.</p>
<p style="text-align: justify;"><em>Диякон: </em>Пресвяту, пречисту, преблагословенну, славну Владичицю нашу Богородицю і Приснодіву Марію, з усіма святими пом’янувши, самі себе і один одного, і все життя наше Христу Богові віддаймо.</p>
<p><em>Хор:</em> Тобі, Господи.</p>
<p style="text-align: justify;"><em>Священик: </em>Бо Тобі належить всяка слава, честь і поклоніння, Отцю, і Сину, і Святому Духові, нині і повсякчас, і на віки віків.</p>
<p><em>Хор:</em> Амінь.</p>
<p><em> </em></p>
<p style="text-align: justify;"><em>Тропарі, глас 6: </em>Як поміж учнів Твоїх прийшов Ти, Спасе,* і мир дав їм,* прийди до нас і спаси нас.</p>
<p style="text-align: justify;">Невчених учнів Дух Твій Святий* явив наставниками, Христе Боже,* і багатовіщаною єдністю знищив оману народів,* як всемогутній.</p>
<p style="text-align: justify;"><em>Слава: тропар, глас 8:</em> Благословен єси, Христе Боже наш,* що премудрими рибаків явив,* зіславши їм Духа Святого,* і ними уловив вселенну.* Чоловіколюбче, слава Тобі.</p>
<p style="text-align: justify;"><em>І нині: богородичний, глас 6:</em> Заступнице християн непостидна,* молитвенице до Творця незамінна,* не погорди голосами молінь грішників,* але випереди як благая з поміччю нам, що вірно співаємо Тобі:* поспішись на молитву і скоро прийди на моління,* заступаючи повсякчас, Богородице, тих, що почитають Тебе.</p>
<p> </p>
<p align="center"><em>Прокімен</em></p>
<p><em>Диякон: </em>Будьмо уважні.</p>
<p><em>Священик: </em>Мир усім.</p>
<p><em>Диякон: </em>Премудрість, будьмо уважні.</p>
<p><em>Хор:</em> <em>прокімен, глас 4: </em>Із уст дітей і немовлят* вчинив єси хвалу.</p>
<p><em>Стих: </em>Радітиме серце моє спасінням Твоїм.</p>
<p><em> </em></p>
<p align="center"><em>Апостол</em></p>
<p><em>Диякон:</em> Премудрість.</p>
<p><em>Читець: </em>До Ефесян послання святого апостола Павла читання.</p>
<p><em>Диякон: </em>Будьмо уважні.</p>
<p align="center"><em>Читець читає послання до Ефесян, зач. 218 (Еф. 1, 16-19; 3, 19-21):</em></p>
<p style="text-align: justify;">Браття, не перестаю дякувати за вас і згадувати вас у моїх молитвах, щоб Бог Господа нашого Ісуса Христа, Отець слави, дав вам дух мудрості та об'явлення, щоб Його добре пізнати; щоб Він просвітлив очі вашого серця, аби ви розуміли, до якої надії Він вас кличе, яке то багатство славної спадщини між святими, і яка безмірна велич Його сили для нас, що повірили, за діянням могутності Його сили, і щоб ви спромоглися пізнали оту любов Христову, що перевищує всяке уявлення, і таким чином сповнились усякою Божою повнотою. А Тому, хто може зробити куди більше за те, чого ми просимо або що ми розуміємо за діючою в нас силою, – Йому слава в Церкві та у Христі Ісусі по всі роди на віки віків. Амінь.</p>
<p align="center"> </p>
<p><em>Священик: </em>Мир тобі.</p>
<p><em>Диякон: </em>Премудрість, будьмо уважні.</p>
<p><em>Хор: </em>Алилуя.</p>
<p align="center"> </p>
<p align="center"><em>Євангеліє</em></p>
<p><em>Диякон:</em> Премудрість, прості, вислухаймо святого Євангелія.</p>
<p><em>Священик:</em> Мир усім.</p>
<p><em>Хор: </em>І духові твоєму.</p>
<p><em>Священик:</em> Від Марка святого Євангелія читання.</p>
<p><em>Хор: </em>Слава Тобі, Господи, слава Тобі.</p>
<p><em>Диякон: </em>Будьмо уважні.</p>
<p align="center"><em>Священик читає Євангеліє від Марка, зач. 44 (Мк. 10, 13-16):</em></p>
<p style="text-align: justify;">В той час приносили до Ісуса дітей, щоб доторкнувся до них, але учні забороняли тим, що приносили. Бачивши те, Ісус виявив незадоволення і сказав їм: Пустіть дітей приходити до Мене, не бороніть їм: таких бо Царство Боже. Істинно кажу вам: Хто Царства Божого не прийме, як дитина, – не ввійде до нього. І обнявши їх, поклав на них руки і благословив їх.</p>
<p style="text-align: justify;"><em>Хор: </em>Слава Тобі, Господи, слава Тобі.</p>
<p align="center"><em> </em></p>
<p align="center"><em>Єктенія</em></p>
<p style="text-align: justify;"><em>Диякон: </em>Помилуй нас, Боже, по великій милості Твоїй, молимось Тобі: вислухай і помилуй.</p>
<p><em>Хор: </em>Господи, помилуй<em> (3).</em></p>
<p style="text-align: justify;"><em>Диякон: </em>Ще молимось за святішого вселенського Архиєрея <em>(ім’я)</em>, Папу Римського, і за блаженнішого Патріарха нашого <em>(ім’я)</em>, і за боголюбивого Єпископа нашого Кир (<em>ім’я</em>), за отців наших духовних, і за всю у Христі братію нашу.</p>
<p><em>Хор: </em>Господи, помилуй<em> (3).</em></p>
<p style="text-align: justify;"><em>Диякон: </em>Ще молимось за Богом бережений народ наш, за правління і за все військо.</p>
<p><em>Хор: </em>Господи, помилуй<em> (3).</em></p>
<p style="text-align: justify;"><em>Диякон: </em>Ще молимось Господеві Богу нашому, щоб Він милостиво споглянув на дітей оцих і послав у серця, розум та уста їхні духа премудрості, розуміння, благочестя і страху Свого, і просвітив їх світлом Свого богопізнання, і подав їм силу і кріпость, щоб вони скоро сприйняли і швидко засвоїли настанови божественного закону Його і всяке добре і корисне вчення, щоб збагачувались вони премудрістю та розумом і всіма добрими ділами на славу пресвятого Його імені, і щоб Він дарував їм здоров’я з довголіттям для утвердження і слави Церкви Своєї, промовмо всі: Господи, вислухай і милостиво помилуй.</p>
<p style="text-align: justify;"><em>Хор: </em>Господи, помилуй<em> (12).</em></p>
<p style="text-align: justify;"><em>Священик: </em>Вислухай нас, Боже, Спасителю наш, уповання всіх кінців землі і тих, що на морі далеко, і, милостивий, будь милостивим, Владико, до гріхів наших і помилуй нас. Бо милостивий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p><em>Хор: </em>Амінь.</p>
<p> </p>
<p><em>Диякон: </em>Господеві помолімся.</p>
<p><em>Хор: </em>Господи, помилуй.</p>
<p align="center"><em>Священик читає молитву:</em></p>
<p style="text-align: justify;">Господи Боже і Творче наш, Ти образом Твоїм вшанував нас, людей; навчив вибраних Твоїх слухати вчення Твоє; відкрив премудрість дітям; Ти навчив Соломона і всіх, що шукають, премудрості Твоєї; відкрий серця, розум і уста рабів Твоїх оцим, щоб вони сприйняли силу закону Твого і з успіхом пізнавали корисне вчення, що подається їм, на славу пресвятого імені Твого, на користь і утвердження святої Твоєї Церкви, і щоб розуміли вони благу і досконалу волю Твою. Визволи їх від усякого підступу ворожого, збережи їх у православній вірі і у всякому благочестю та чистоті по всі дні життя їхнього, щоб вони досягли успіхів у розумінні та сповненні заповідей Твоїх. І щоб так навчені, прославляли пресвяте ім’я Твоє і стали насліддям Царства Твого. Бо Ти єси Бог сильний в милості і благий в кріпості, і Тобі належить всяка слава, честь і поклоніння, Отцю, і Сину, і Святому Духові, завжди, нині і повсякчас, і на віки віків.</p>
<p><em>Хор: </em>Амінь.</p>
<p align="center"><em> </em></p>
<p align="center"><em>Відпуст</em></p>
<p><em>Диякон: </em>Премудрість.</p>
<p style="text-align: justify;"><em>Хор: </em>Чеснішу від херувимів і незрівнянно славнішу від серафимів, що без зотління Бога Слово породила, сущу Богородицю, Тебе величаємо.</p>
<p style="text-align: justify;"><em>Священик: </em>Слава Тобі, Христе Боже, уповання наше, слава Тобі.</p>
<p style="text-align: justify;"><em>Хор: </em>Слава Отцю, і Сину, і Святому Духові, і нині, і повсякчас, і на віки віків. Амінь. Господи, помилуй <em>(3). </em>Благослови.</p>
<p style="text-align: justify;"><em>Священик: </em>Христос, істинний Бог наш, молитвами пречистої Своєї Матері, преподобних і богоносних отців наших, і всіх святих, помилує і спасе нас, як благий і чоловіколюбець.</p>
<p style="text-align: justify;"><em>Хор: </em>Амінь.</p>
<p> </p>
<p align="center"><em>По відпусті священик благословляє дітей хрестом, виголошуючи:</em></p>
<p style="text-align: justify;">Благословення Господнє на вас, Його благодаттю і чоловіколюб’ям, завжди, нині і повсякчас, і на віки віків.</p>
<p style="text-align: justify;">Хор: Амінь.</p>
<p align="center"><em>Також окроплює їх свяченою водою, даючи цілувати святий хрест.</em></p>
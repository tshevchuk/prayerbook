<i>Свящ.:</i> † Благословенне царство Отця, і Сина, і Святого Духа нині і повсякчас, і на віки віків.<br>
<i>Хор:</i> Амінь.

<h5>Мирна єктенія</h5>

<i>Свящ.:</i> В мирі Господеві помолімся.<br>
<i>Хор:</i> Господи, помилуй.<br>
<i>Свящ.:</i> За мир з висот і спасіння душ наших Господеві помолімся.<br>
<i>Хор:</i> Господи, помилуй.<br>
<i>Свящ.:</i> За мир всього світу, добрий стан святих Божих Церков і з’єднання всіх, Господеві помолімся.<br>
<i>Хор:</i> Господи, помилуй.<br><i>Свящ.:</i> 
За святий храм цей і тих, що з вірою, побожністю і страхом Божим входять до нього, Господеві помолімся.<br>
<i>Хор:</i> Господи, помилуй.<br>
<i>Свящ.:</i> Ще молимося за святішого вселенського Архиєрея нашого <i>(ім’я)</i> Папу Римського, і за блаженнішого верховного Архиєпископа і Митрополита нашого Кир <i>(ім’я)</i>, і за преосвященного Єпископа нашого Кир <i>(ім’я)</i>, боголюбивого Єпископа нашого Кир <i>(ім’я)</i> і за всечесних отців наших: Протоархимандрита <i>(ім’я)</i>, Ігумена <i>(ім’я)</i>, за тих що служать і послужили в святім храмі цім (святій обителі цій), за отців наших духовних і всю в Христі братію нашу.<br>
<i>Хор:</i> Господи, помилуй.<br>
<i>Свящ.:</i> За Богом бережений народ наш, за правління і все військо, Господеві помолімся.<br>
<i>Хор:</i> Господи, помилуй.<br>
<i>Свящ.:</i> За місто це (<i>або:</i> За село це, <i>або:</i> За святу обитель цю), і за кожне місто, країну і за тих, що вірою живуть в них, Господеві помолімся.<br>
<i>Хор:</i> Господи, помилуй.<br><i>Свящ.:</i> 
За добре поліття, за врожай плодів земних і часи мирні, Господеві помолімся.<br>
<i>Хор:</i> Господи, помилуй.<br>
<i>Свящ.:</i> За тих, що плавають, подорожують, за недужих, страждаючих, полонених і за спасіння їх, Господеві помолімся.<br>
<i>Хор:</i> Господи, помилуй.
<blockquote><i><small>Коли буває поминання померлих, додається це:</small></i><br>
<i>Свящ.:</i> За слугу Божого (<i>або:</i> слугиню Божу, <i>або:</i> слуг Божих) <i>(ім’я)</i>, і блаженну пам’ять його (<i>або:</i> її, <i>або:</i> їх), та щоб проститися всякому прогрішенню його (<i>або:</i> її, <i>або:</i> їх) добровільному і недобровільному, Господеві помолімся.<br>
<i>Хор:</i> Господи, помилуй.<br>
<i>Свящ.:</i> Щоб неосудно стати йому (<i>або:</i> їй, <i>або:</i> їм) на страшному суді Христовому, й оселити душу його (<i>або:</i> її, <i>або:</i> душі їх) у країні живих, в місці світлому, де всі святі праведні спочивають, Господеві помолімся.<br>
<i>Хор:</i> Господи, помилуй.</blockquote>
<i>Свящ.:</i> Щоб визволитися нам від усякої скорби, гніву й нужди, Господеві помолімся.<br>
<i>Хор:</i> Господи, помилуй.<br>
<i>Свящ.:</i> Заступи, спаси, помилуй і охорони нас, Боже, Твоєю благодаттю.<br>
<i>Хор:</i> Господи, помилуй.<br>
<i>Свящ.:</i> Пресвяту, пречисту, преблагословенну, славну Владичицю нашу Богородицю і приснодіву Марію, з усіми святими помянувши, самі себе, і один одного, і все життя наше Христу Богові віддаймо.<br>
<i>Хор:</i> Тобі, Господи.<br>
<i><small>(Священник тихо молиться, а потім виголошує:)</small></i><br>
Бо Тобі належить усяка слава, честь і поклоніння, Отцю, і Сину, і Святому Духові, нині і повсякчас, і на віки вічні.<br>
<i>Хор:</i> Амінь.

<h5>Перший антифон</h5>
<h6>Повсякденний</h6> 
Добре воно прославляти Господа, і співати імені Твоєму, Всевишній.<br>
Молитвами Богородиці, Спасе, спаси нас.<br>
Звіщати вранці милість Твою, і ночами Твою вірність.<br>
Молитвами Богородиці:<br>
Бо Правий Господь Бог наш, і немає неправди в Нім.<br>
Молитвами Богородиці:<br>
† Слава: і нині:<br>
<i><small>Якщо скорочується Літургію, перейди до <b>Єдинородний Сину</b>.</small></i><br>
Молитвами Богородиці:

<h6>Воскресний</h6>
Воскликніте Господеві, вся земле! Співайте ж імені Його, віддайте славу хвалі Його.<br>
Молитвами Богородиці:<br>
Скажіте Богові: — Які страшні діла Твої! Задля великої силит Твоєї підлещуються Тобі вороги Твої.<br>
Молитвами Богородиці:<br>
Вся земля нехай поклониться Тобі і співає Тобі, нехай же співає імені Твоєму, Всевишній.<br>
Молитвами Богородиці:<br>
† Слава: і нині:<br>
<i><small>Якщо скорочується Літургію, перейди до <b>Єдинородний Сину</b>.</small></i><br>
Молитвами Богородиці:
<blockquote> <i><small>Цю частину можна опустити:</small></i>
<h5>Мала єктенія</h5>
<i>Свящ.:</i> Ще і ще в мирі Господеві помолімся.<br>
<i>Хор:</i> Господи, помилуй.<br>
<i>Свящ.:</i> Заступи, спаси, помилуй і охорони нас, Боже, Твоєю благодаттю.<br>
<i>Хор:</i> Господи, помилуй.<br>
<i>Свящ.:</i> Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.<br>
<i>Хор:</i> Тобі, Господи.<br>
<i><small>(священник тихо молиться, а потім виголошує:)</small></i><br>
<i>Свящ.:</i> Бо твоя є влада і Твоє є царство, і сила, і слава. Отця, і Сина, і Святого Духа, нині і повсякчас, і на віки вічні.<br>
<i>Хор:</i> Амінь.</blockquote>

<h5>Другий антифон</h5>
<h6>Повсякденний</h6>
Господь царює, у велич Він зодягнувся; одягнувся Господь у силу й опоясався.<br>
Молитвами святих Твоїх, Спасе, спаси нас.<br>
Він бо утвердив вселенну, і вона не захитається.<br>
Молитвами святих Твоїх:<br>
Твої свідоцтва вельми вірні; домові Твоєму, Господи, належить святість на довгі літа.<br>
Молитвами святих Твоїх:<br>
† Слава Отцю, і Сину, і Святому Духові, і нині, і повсякчас, і на віки вічні, Амінь.<br>
Єдинородний Сину і Слове Божий, безсмертний Ти, і зволив Ти спасіння нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.

<blockquote><i>Цю частину можна упустити:</i>
<h6>Воскресний</h6>
Боже, змилуйся над нами і благослови нас; світлом лиця Твого осяй нас і помилуй нас.<br>
Спаси нас, Сину Божий, що воскрес із мертвих, співаємо Тобі: Алилуя.<br>
Щоб ми пізнали на землі дорогу Твою, і між усіма народами спасіння Твоє.<br>
Спаси нас, Сину Божий:<br>
Нехай прославляють Тебе народи, Боже, нехай прославляють Тебе всі люди.<br>
Спаси нас, Сину Божий:<br>
Слава: і нині:<br>
Єдинородний Сину...</blockquote>

<h5>Мала єктенія</h5> 

<i>Свящ.:</i> Ще і ще в мирі Господеві помолімся.<br> 
<i>Хор:</i> Господи, помилуй.<br>
<i>Свящ.:</i> Заступи, спаси, помилуй і охорони нас, Боже, Твоєю благодаттю.<br>
Господи, помилуй.<br>
<i>Свящ.:</i> Пресвяту, пречисту, преблагословенну, славну Владичицю нашу Богородицю і приснодіву Марію, з усіми святими пом’янувши, самі себе, і один одного, і все життя наше Христу Богові віддаймо.<br>
<i>Хор:</i> Тобі, Господи.<br>
<i>Свящ.:</i> Бо Ти благий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки віків.<br>
<i>Хор:</i> Амінь.

<h5>Третій антифон</h5>
 
Прийдіте, радісно заспіваймо Господеві, воскликнім Богу, Спасителеві нашому.<br>
<i>В будень:</i> Спаси нас, Сину Божий, у святих дивний Ти, співаємо Тобі: Алилуя.<br>
<i>В неділю:</i> Спаси нас, Сину Божий, що воскрес із мертвих, співаємо Тобі: алилуя.<br>
Прийдім з похвалами перед обличчя його, і псалмами воскликнім йому.<br>
Спаси нас, Сину Божий:<br>
Бо Бог великий Господь і цар великий по всій землі.<br>
Спаси нас, Сину Божий.<br>
<i><small>Коли хор співає цей антифон, священник робить малий вхід з Євангелією.</small></i><br>
<i>Свящ.:</i> Премудрість, прості.<br>
<i>Хор:</i> Прийдіте, поклонімся і припадім до Христа.<br>
<i>В будень:</i> Спаси нас, Сину Божий, у святих дивний Ти, співаємо Тобі: Алилуя.<br>
<i>В неділю:</i> Спаси нас, Сину Божий, що воскрес із мертвих, співаємо Тобі: алилуя.<br>
<i><small>Хор співає тропарі і кондаки.</small></i><br>
<i><small>Священник молиться тихо, потім виголошує:</small></i><br>
Бо Ти святий єси, Боже наш, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.<br>
<i>Хор:</i> Амінь.<br>
† Святий Боже, святий Кріпкий, святий Безсмертний, помилуй нас <i>(3 р.)</i>.<br>
† Слава Отцю, і Сину, і Святому Духові, і нині, і повсякчас, і на віки вічні. Амінь.<br>
Святий безсмертний, помилуй нас.<br>
† Святий Боже, святий Кріпкий, святий Безсмертний, помилуй нас.<br>

<i>Свящ.:</i> Будьмо уважні. † Мир всім. Премудрість, будьмо уважні.<br>

<i><small>Хор співає прокімен.</small></i><br>

<i>Свящ.:</i> Премудрість.<br>
<i><small>Читець читає наголовок Апостола</small></i><br>
<i>Свящ.:</i> Будьмо уважні.<br>
<i><small>Читець читає Апостола.</small></i><br>
<i><small>Коли ж скінчиться Апостол, священник тихо говорить:</small></i><br> 
Мир тобі. Премудрість, будьмо уважні.<br>
<i><small>Хор співає <b>"Алилуя"</b> зі стишками.</small></i><br>

<i>Свящ.:</i> Премудрість, прості, вислухаймо cвятого Євангелія. † Мир всім.<br>
<i>Хор:</i> І духові твоєму.<br>
<i>Свящ.:</i> Від <i>(ім’я)</i> святого Євангелія читання.<br>
<i>Хор:</i> † Слава Тобі, Господи, слава Тобі.<br>
<i>Свящ.:</i> Будьмо уважні.<br>
<i><small>І читає Євангелію.</small></i><br>
<i>Хор:</i> † Слава Тобі, Господи, слава Тобі.

<h5>Єктенія потрійна</h5>

<i>Свящ.:</i> Промовмо всі з усієї душі і з усієї мислі нашої, промовмо.<br>
<i>Хор:</i> Господи, помилуй.<br>
<i>Свящ.:</i> Господи вседержителю, Боже отців наших, молимось Тобі, вислухай і помилуй.<br>
<i>Хор:</i> Господи, помилуй.<br>
<i>Свящ.:</i> Помилуй нас, Боже, з великої милості Твоїй, молимось Тобі, вислухай і помилуй.<br>
<i>Хор:</i> Господи, помилуй <i>(3р.)</i>.<br>
<i><small>Священник моляться тихо, потім виголошує:</small></i><br>
Ще молимось за святішого вселенського Архиєрея нашого <i>(ім’я)</i> Папу Римського і за блаженнішого верховного Архиєпископа і Митрополита нашого Кир <i>(ім’я)</i>, преосвященного Єпископа нашого Кир <i>(ім’я)</i>, боголюбивого Єпископа нашого Кир <i>(ім’я)</i> і за всечесних отців наших: Протоархимандрита <i>(ім’я)</i>, Протоігумена <i>(ім’я)</i>, Ігумена <i>(ім’я)</i>, за тих, що служать і послужили в святім храмі цім (святій обителі цій), за отців наших духовних, всю в Христі братію нашу.<br>
<i>Хор:</i> Господи, помилуй <i>(3р.)</i>.<br>
<i>Свящ.:</i> Ще молимось за Богом бережений народ наш, за правління і за все військо.<br>
<i>Хор:</i> Господи, помилуй <i>(3р.)</i>.<br>
<i><small>Тут можуть бути інші прошення.</small></i><br>
<i>Свящ.:</i> Ще молимось за тут присутніх людей, що очікують від Тебе великої і багатої милости, за тих, що творять нам милостиню, і за всіх християн.<br>
<i>Хор:</i> Господи, помилуй. <i>(3р.)</i>.<br>
<i>Свящ.:</i> Бо милостивий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки вічні.<br>
<i>Хор:</i> Амінь.<br>
<i><small>Якщо скорочується Літургію, перейди до <b>Тільки вірні, ще і ще...</b></small></i>
<blockquote><i><small>Коли буває поминання померлих, додається це:</small></i><br>
<i>Свящ.:</i> Помилуй нас, Боже, з великої милости Твоєї, молимось Тобі, вислухай і помилуй.<br>
<i>Хор:</i> Господи, помилуй <i>(3р.)</i>.<br>
<i>Свящ.:</i> Ще молимось за упокій душ померлих слуг Божих (<i>або:</i> душі померлого слуги Божого, <i>або:</i> душі померлої слугині Божої) <i>(ім’я)</i>, і щоб проститися їм (йому <i>або</i> їй) всякому прогрішенню добровільному і недобровільному.<br>
<i>Хор:</i> Господи, помилуй <i>(3р.)</i>.<br>
<i>Свящ.:</i> Щоб Господь Бог оселив душі їх (душу його, <i>або</i> її), де праведні спочивають.<br>
<i>Хор:</i> Господи, помилуй <i>(3р.)</i>.<br>
<i>Свящ.:</i> Милості Божої, Царства небесного і відпущення гріхів їх (його <i>або</i> її) у Христа безсмертного, царя і Бога нашого, просім.<br>
<i>Хор:</i> Подай, господи.<br>
<i>Свящ.:</i> Господеві помолімся.<br>
<i>Хор:</i> Господи, помилуй.<br>
<i>Свящ.:</i> Бо Ти є воскресіння, і життя, і упокій померлих слуг Твоїх (<i>або:</i> померлого слуги твого, <i>або:</i> померлої слугині Твоєї) <i>(ім’я)</i>, Христе Боже наш, і Тобі славу віддаємо, з безначальним Твоїм Отцем і пресвятим, благим і животворним Твоїм Духом, нині і повсякчас, і на віки вічні.<br>
<i>Хор:</i> Амінь.</blockquote>

<blockquote><i><small>Цю частину можна упустити:</small></i>
<h5>Єктенія за оглашенних</h5>
<i>Свящ.:</i> Помолімся, оглашенні, Господеві.<br>
<i>Хор:</i> Господи, помилуй.<br>
<i>Свящ.:</i> Вірні, за оглашенних помолімся, щоб Господь помилував їх.<br>
<i>Хор:</i> Господи, помилуй.<br>
<i>Свящ.:</i> Щоб просвітив їх словом істини.<br>
<i>Хор:</i> Господи, помилуй.<br>
<i>Свящ.:</i> Відкрив їм Євангеліє правди.<br>
<i>Хор:</i> Господи, помилуй.<br>
<i>Свящ.:</i> Приєднав їх до святої своєї соборної і апостольської Церкви.<br>
<i>Хор:</i> Господи, помилуй.<br>
<i>Свящ.:</i> Спаси, помилуй, заступи й охорони їх, Боже, Твоєю благодаттю.<br>
<i>Хор:</i> Господи, помилуй.<br>
<i>Свящ.:</i> Оглашенні, голови ваші перед Господом схиліть.<br>
<i>Хор:</i> Тобі, Господи.<br>
<i>Свящ.:</i> Щоб і вони з нами славили пречесне і величне ім’я Твоє, Отця, і Сина, і Святого Духа, нині і повсякчас, і на віки вічні.<br>
<i>Хор:</i> Амінь.<br>
<i>Свящ.:</i> Всі оглашенні, вийдіть; оглашенні, вийдіть; всі оглашенні, вийдіть. Щоб ніхто з оглашенних не залишився.</blockquote>

Тільки вірні, ще і ще в мирі Господеві помолімся.<br>
<i>Хор:</i> Господи, помилуй.<br>
<i><small>Священник молиться тихо.</small></i><br>
<i><small>Якщо скорочується Літургію, перейди до <b>Премудрість! Щоб під владою...</b></small></i>
<blockquote> <i><small>Цю частину можна упустити:</small></i><br>
<i>Свящ.:</i> Заступи, спаси, помилуй і охорони нас, Боже, Твоєю благодаттю.<br>
<i>Хор:</i> Господи, помилуй.<br>
<i>Свящ.:</i> Премудрість! Бо Тобі належить всяка слава, честь і поклоніння, Отцю і Сину, і Святому Духові, нині і повсякчас, і на віки вічні.<br>
<i>Хор:</i> Амінь.<br>
<i>Свящ.:</i> Ще і ще в мирі Господеві помолімся.<br>
<i>Хор:</i> Господи, помилуй.<br>
<i><small>Священник молиться тихо.</small></i><br>
<i>Свящ.:</i> Заступи, спаси, помилуй і охорони нас, Боже, Твоєю благодаттю.<br>
<i>Хор:</i> Господи, помилуй.</blockquote>
<i>Свящ.:</i> Премудрість! Щоб під владою Твоєю завжди бережені, ми Тобі славу возсилали, Отцю, і Сину, і Святому Духові, нині і повсякчас, і на віки вічні.<br>
<i>Хор:</i> Амінь.<br>
Ми, херувимів тайно являючи і животворній Тройці трисвятую пісню співаючи, всяку нині житейську відкладім печаль.<br>
<i><small>Священник молиться тихо, потім робить великий вхід, і виголошує:</small></i><br>
Святішого вселенського Архиєрея нашого <i>(ім’я)</i> Папу Римського і за блаженнішого верховного Архиєпископа і Митрополита нашого Кир <i>(ім’я)</i>, преосвященного Єпископа нашого Кир <i>(ім’я)</i>, боголюбивого Єпископа нашого Кир <i>(ім’я)</i> [<i>в монастирі:</i> всечеснішого отця нашого Протоархимандрита <i>(ім’я)</i>, Архимандрита <i>(ім’я)</i>, Протоігумена <i>(ім’я)</i>, Ігумена <i>(ім’я)</i>], і ввесь священичий, дияконський і монаший чин, Богом бережений народ наш, правління і все військо, благодатних і повсякчас згадуваних фундаторів і доброчинців святого храму цього [святої обителі цієї] і всіх вас християн, нехай пом’яне Господь Бог в царстві своїм завжди, нині і повсякчас, і на віки вічні.<br>
<i>Хор:</i> Амінь.<br>
Щоб і Царя всіх ми прийняли, що його в славі невидимо супроводять ангельські чини. Алилуя, алилуя, алилуя.

<h5>Прохальна єктенія</h5>

<i>Свящ.:</i> Сповнім молитву нашу Господеві.<br> 
<i>Хор:</i> Господи, помилуй.<br>
<i>Свящ.:</i> За принесені чесні дари, Господеві помолімся.<br>
<i>Хор:</i> Господи, помилуй.<br>
<i>Свящ.:</i> За святий храм цей і тих, що з вірою, побожністю і страхом Божим входять до нього, Господеві помолімся.<br>
<i>Хор:</i> Господи, помилуй.<br>
<i>Свящ.:</i> Щоб визволитися нам від усякої скорби, гніву, й нужди, Господеві помолімся.<br>
<i>Хор:</i> Господи, помилуй.<br>
<i><small>Священник молиться тихо.</small></i><br>
<i><small>Якщо скорочується Літургію, перейди до <b>Щедротами...</b></small></i>
<blockquote><i><small>Цю частину можна упустити:</small></i><br>
<i>Свящ.:</i> Заступи, спаси, помилуй і охорони нас, Боже, Твоєю благодаттю.<br>
<i>Хор:</i> Господи, помилуй.<br>
<i>Свящ.:</i> Дня всього досконалого, святого, мирного і безгрішного у Господа просім.<br>
<i>Хор:</i> Подай, Господи.<br>
<i>Свящ.:</i> Ангела миру, вірного наставника, охоронця душ і тіл наших у Господа просім.<br>
<i>Хор:</i> Подай, Господи.<br>
<i>Свящ.:</i> Прощення і відпущення гріхів і прогрішень наших у Господа просім.<br>
<i>Хор:</i> Подай, Господи.<br>
<i>Свящ.:</i> Доброго і пожиточного для душ наших і миру для світу у Господа просім.<br>
<i>Хор:</i> Подай, Господи.<br>
<i>Свящ.:</i> Осталий час життя нашого в мирі й покаянні скінчити у Господа просім.<br>
<i>Хор:</i> Подай, Господи.<br>
<i>Свящ.:</i> Християнської кончини життя нашого, безболісної, бездоганної, мирної, і доброго одвіту на страшному суді Христовому просім.<br>
<i>Хор:</i> Подай, Господи.<br>
<i>Свящ.:</i> Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.<br>
<i>Хор:</i> Тобі, Господи.
</blockquote>
<i>Свящ.:</i> Щедротами єдинородного Сина Твого, що з ним благословенний єси, з пресвятим, і благим, і животворним Твоїм Духом, нині і повсякчас, і на віки вічні.<br>
<i>Хор:</i> Амінь.<br>
<i>Свящ.:</i> † Мир всім.<br>
<i>Хор:</i> І духові твоєму.<br>
<i>Свящ.:</i> Возлюбім один одного, щоб однодумнно визнавати.<br>
<i>Хор:</i> † Отця, і Сина, і Святого Духа, Тройцю єдиносущну і нероздільну.<br>
<i>Свящ.:</i> Двері, двері в премудрості будьмо уважні.<br>
<i>Хор:</i> Вірую в єдиного Бога Отця, вседержителя, творця неба і землі, і всього видимого і невидимого. І в єдиного Господа Ісуса Христа, Сина Божого, єдинородного, від Отця родженого перед усіми віками. Світло від світла. Бога істинного від Бога істинного, родженого, несотвореного, єдиносущного з Отцем, що через Нього все сталося. Він задля нас, людей, і нашого ради спасіння зійшов із небес, і воплотився з Духа Святого і Марії Діви, і став чоловіком. І був розп’ятий за нас за Понтія Пилата, і страждав, і був похований. І воскрес у третій день, згідно з Писанням. І вознісся на небо, і сидить праворуч Отця. І вдруге прийде зі славою судити живих і мертвих, а його царству не буде кінця. І в Духа Святого, Господа животворного, що від Отця і Сина ізходить, що з Отцем і Сином рівнопоклоняємий і рівнославимий, що говорив через пророків. В єдину, святу, соборну й апостольську Церкву. Ісповідую одне хрещення на відпущення гріхів. Очікую воскресіння мертвих і життя майбутнього віку. Амінь.<br>
<i>Свящ.:</i> Станьмо гідно, станьмо зі страхом, будьмо уважні, щоб святе приношення в мирі приносити.<br>
<i>Хор:</i> Милість миру, жертву хваління.<br><i>Свящ.:</i> † Благодать Господа нашого Ісуса Христа, і любов Бога і Отця, і причастя Святого Духа, нехай буде з усіми вами.<br>
<i>Хор:</i> І з духом твоїм.<br><i>Свящ.:</i> Вгору піднесім серця.<br>
<i>Хор:</i> Піднесли до Господа.<br>
<i>Свящ.:</i> Благодарім Господа.<br>
<i>Хор:</i> Достойно і праведно є поклонятися † Отцю, і Сину, і Святому Духові, Тройці єдиносущній і нероздільній.<br>
<i><small>Священник молиться тихо, потім виголошує:</small></i><br>
Переможну пісню співаючи, викликуючи, взиваючи і промовляючи.<br>
<i>Хор:</i> Свят, свят, свят Господь саваот, повне небо і земля слави Твоєї, осанна на висотах. Благословенний, хто йде в ім’я Господнє, осанна на висотах.<br>
<i><small>Священник молиться тихо, потім виголошує:</small></i><br>
Прийміть, їжте, це є тіло Моє, що за вас ламається на відпущення гріхів.<br>
<i>Хор:</i> Амінь.<br>
Пийте з неї всі, це є кров Моя Нового Завіту, що за вас і за багатьох проливається на відпущення гріхів.<br>
<i>Хор:</i> Амінь.<br>
<i><small>Священник молиться тихо, потім виголошує:</small></i><br>
Твоє від Твоїх Тобі приносимо, за всіх і за все.<br>
<i>Хор:</i> Тебе оспівуємо, Тебе благословимо, Тобі дякуємо, Господи, і молимось Тобі, Боже наш.<br>
<i><small>Священник молиться тихо, потім виголошує:</small></i><br>
Особливо за пресвяту, пречисту, преблагословенну, славну Владичицю нашу Богородицю і приснодіву Марію.<br>
<i>Хор:</i> Достойно є воістину величати блаженною Тебе, Богородицю, всеблаженну, і пренепорочну, і Матір Бога нашого. Чеснішу від Херувимів і незрівняно славнішу від Серафимів, що без зотління Бога Слово породила, сущу Богородицю, тебе величаємо.<br>
<i><small>Або замість <b>Достойно...</b> співається ірмос із заспівом празника.</small></i><br>
<i><small>Священник молиться тихо, потім виголошує:</small></i><br>
Найперше пом’яни, Господи, святішого, вселенського Архиєрея нашого <i>(ім’я)</i> Папу Римського і за блаженнішого верховного Архиєпископа і Митрополита нашого Кир <i>(ім’я)</i>, преосвященного Єпископа нашого Кир <i>(ім’я)</i>, боголюбивого Єпископа нашого Кир <i>(ім’я)</i>, і даруй їх святим Твоїм церквам, щоб у мирі, цілі, чесні, здорові, довголітньо і правильно навчали слово Твоєї істини.<br>
<i>Хор:</i> І всіх і все.<br>
<i><small>Священник молиться тихо, потім виголошує:</small></i><br>
І дай нам єдиними устами і єдиним серцем славити й оспівувати пречесне і величне ім’я Твоє, Отця, і Сина, і Святого Духа, нині і повсякчас, і на віки вічні.<br>
<i>Хор:</i> Амінь.<br>
<i>Свящ.:</i> † І нехай будуть милості великого Бога і Спаса нашого Ісуса Христа з усіми вами.<br>
<i>Хор:</i> І з духом твоїм.

<h5>Прохальна єктенія</h5>

<i>Свящ.:</i> Всіх святих помянувши, ще і ще в мирі Господеві помолімся.<br>
<i>Хор:</i> Господи, помилуй.<br>
<i>Свящ.:</i> За принесені й освячені чесні дари Господеві помолімся.<br>
<i>Хор:</i> Господи, помилуй.<br>
<i>Свящ.:</i> Щоб чоловіколюбець Бог наш, прийнявши їх у святий і наднебесний, і духовний свій жертовник, як приємний запах духовний, зіслав нам божественну благодать і дар Святого Духа, помолімся.<br>
<i>Хор:</i> Господи, помилуй.<br>
<i>Свящ.:</i> Щоб визволитися нам від усякої скорби, гніву, й нужди, Господеві помолімся.<br>
<i>Хор:</i> Господи, помилуй.<br>
<i><small>Священник молиться тихо, потім виголошує:</small></i><br>
<i>Свящ.:</i> Заступи, спаси, помилуй і охорони нас, Боже, Твоєю благодаттю.<br>
<i>Хор:</i> Господи, помилуй.<br>
<i>Свящ.:</i> Дня всього досконалого, святого, мирного і безгрішного у Господа просім.<br>
<i>Хор:</i> Подай, Господи.<br>
<i>Свящ.:</i> Ангела миру, вірного наставника, охоронця душ і тіл наших у Господа просім.<br>
<i>Хор:</i> Подай, Господи.<br>
<i>Свящ.:</i> Прощення і відпущення гріхів і прогрішень наших у Господа просім.<br>
<i>Хор:</i> Подай, Господи.<br>
<i>Свящ.:</i> Доброго і пожиточного для душ наших і миру для світу у Господа просім.<br>
<i>Хор:</i> Подай, Господи.<br>
<i>Свящ.:</i> Осталий час життя нашого в мирі і покаянні скінчити у Господа просім.<br>
<i>Хор:</i> Подай, Господи.<br>
<i>Свящ.:</i> Християнської кончини життя нашого, безболізної, бездоганної, мирної, і доброго одвіту на страшному суді Христовому просім.<br>
<i>Хор:</i> Подай, Господи.<br>
<i>Свящ.:</i> Єдність віри і причастя Святого Духа випросивши, самі себе, і один одного, і все життя наше Христу Богові віддаймо.<br>
<i>Хор:</i> Тобі, Господи.<br>
<i>Свящ.:</i> І сподоби нас, Владико, зі сміливістю, неосудно сміти призивати Тебе, небесного Бога Отця, і мовити:<br>
<i>Хор:</i> Отче наш, що єси на небесах, нехай святиться ім’я Твоє, нехай прийде царство Твоє, нехай буде воля Твоя, як на небі, так і на землі. Хліб наш насущний дай нам сьогодні, і прости нам провини наші, як і ми прощаємо винуватцям нашим; і не введи вас у спокусу, але визволи нас від лукавого.<br>

<i>Свящ.:</i> Бо Твоє є царство, і сила, і слава, Отця, і Сина, і Святого Духа, нині і повсякчас, і на віки віків.<br>
<i>Хор:</i> Амінь.<br>
<i>Свящ.:</i> † Мир всім.<br>
<i>Хор:</i> І духові твоєму.<br>
<i>Свящ.:</i> Голови ваші перед Господом схиліть.<br>
<i>Хор:</i> Тобі, Господи.<br>
<i><small>Священник молиться тихо, потім виголошує:</small></i><br>
Благодаттю і щедротами, і чоловіколюб’ям єдинородного Сина Твого, з яким Ти благословенний єси, з пресвятим і благим, і животворним Твоїм Духом, нині і повсякчас, і на віки вічні.<br>
<i>Хор:</i> Амінь.<br>
<i><small>Священник молиться тихо, потім виголошує:</small></i><br>
Будьмо уважні. Святе є святим.<br>
<i>Хор:</i> Єдин свят, єдин Господь, Ісус Христос, на славу Бога Отця. Амінь.<br> 
<i><small>Хор співає Причасний, а опісля вірні відмовляють молитву перед св. Причастям:</small></i><br>

Вірую, Господи, і ісповідую, що Ти єси воістину Христос, Син Бога живого, що прийшов у світ грішників спасти, з яких перший я.<br>
Вечері Твоєї тайної сьогодні, Сину Божий, мене причасником прийми, бо ворогам Твоїм тайни не повім і поцілунку не дам Тобі, як Юда, але, як розбійник сповідаюся Тобі:<br>
Помяни мене, Господи, коли прийдеш, у царстві Твоїм.<br>
Помяни мене, Владико, коли прийдеш, у царстві Твоїм.<br>
Помяни мене, Святий, коли прийдеш, у царстві Твоїм.<br>
Нехай не на суд і не в осудження буде мені причастя святих Твоїх таїн, Господи, а на зцілення душі і тіла.<br>
Боже, милостивий, будь мені грішному.<br>
Боже, очисти гріхи мої і помилуй мене.<br>
Без числа нагрішив я, Господи, прости мені.<br>
<i><small>Священник молиться тихо, потім виголошує:</small></i><br>
Зі страхом божим і вірою приступіть.<br>
<i>Хор:</i> Благословенний, хто йде в ім’я Господнє, Бог Господь появився нам.<br>
<i><small>Священник причащає вірних, а опісля виголошує:</small></i><br>
† Спаси, Боже, людей Твоїх і благослови спадкоємство Твоє.<br>
<i>Хор:</i> Ми бачили світло істинне, ми прийняли Духа небесного, ми знайшли віру істинну, нероздільній Тройці поклоняємось, вона бо спасла нас.<br>
<i><small>Священник молиться тихо, потім виголошує:</small></i><br>
Завжди, нині і повсякчас, і на віки вічні.<br>
<i>Хор:</i> Амінь. Нехай сповняться уста наші хваління Твого, Господи, щоб ми співали славу Твою, бо ти сподобив нас причаститися святих Твоїх, божественних, безсмертних і животворних Таїн. Збережи нас у твоїй святині ― ввесь день поучатися правді твоїй. Алилуя, алилуя, алилуя.

<h5>Подячна єктенія</h5>

<i>Свящ.:</i> Прості, прийнявши божественних, святих, пречистих, безсмертних, небесних і животворних, страшних Христових Таїн, достойно подякуймо Господові.<br>
<i>Хор:</i> Господи, помилуй.<br>
<i>Свящ.:</i> Заступи, спаси, помилуй і охорони нас, Боже, Твоєю благодаттю.<br>
<i>Хор:</i> Господи, помилуй.<br>
<i>Свящ.:</i> День увесь досконалий, святий, мирний і безгрішний випросивши, самі себе, і один одного, і все життя наше Христу Богові віддаймо.<br>
<i>Хор:</i> Тобі, Господи.<br>
<i><small>Священник молиться тихо, потім виголошує:</small></i><br>
Бо ти є освячення наше і Тобі славу возсилаємо, Отцю, і Сину, і Святому Духові, нині і повсякчас, і на віки вічні.<br>
<i>Хор:</i> Амінь.<br>
<i>Свящ.:</i> В мирі вийдім.<br>
<i>Хор:</i> В імені Господнім.<br>
<i>Свящ.:</i> Господеві помолімся.<br>
<i>Хор:</i> Господи, помилуй.<br>
<i>Свящ.:</i> Господи, Ти благословляєш тих, що Тебе благословляють, і освячуєш тих, що на Тебе надіються, спаси людей Твоїх і благослови спадкоємство Твоє, повноту церкви Твоєї охорони, освяти тих, що люблять красу дому Твого; Ти їх прослав божественною Твоєю силою і не залиши нас, що надіємось на Тебе. Мир світові Твоєму даруй, церквам Твоїм, ієреям, Богом береженому народові нашому, правлінню і всім людям Твоїм. Бо всяке добре давання і всякий звершений дар з висоти є, що сходить від Тебе, Отця світла, і Тобі славу, і подяку, і поклін засилаємо, Отцю, і Сину, і Святому Духові, нині і повсякчас, і на віки вічні.<br>
<i>Хор:</i> Амінь.<br>
Нехай буде ім’я Господнє благословенне від нині і до віку <i>(3р.)</i>.<br>
<i><small>Священник молиться тихо, потім виголошує:</small></i><br>
† Благословення Господнє на вас з Його благодаттю і чоловіколюб’ям, завжди, нині і повсякчас, і на віки вічні.<br>
<i>Хор:</i> Амінь.<br>
<i>Свящ.:</i> Слава Тобі, Христе Боже, надія наша, слава Тобі.<br>
<i>Хор:</i> † Слава Отцю, і Сину, і Святому Духові, і нині, і повсякчас, і на віки вічні, амінь. Господи, помилуй <i>(3р.)</i>. Благослови.<br>
<i>Свящ.:</i> Христос, істинний Бог наш, молитвами пречистої своєї Матері (й інше), святого отця нашого Йоана Золотоустого, архиєпископа Константинограда, і святого <i>(ім’я якого є храм, і якого є день)</i>, і всіх святих, помилує і спасе нас, як благий і чоловіколюбець.<br>
<i>Хор:</i> Амінь.
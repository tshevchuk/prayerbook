<p align="center"><strong>Літургія слова</strong></p>
<p><em>Диякон:</em> Благослови, владико.</p>
<p><em>Священик:</em> Благословенне царство Отця, і Сина, і Святого Духа нині і повсякчас, і на віки віків.</p>
<p><em>Люди:</em><strong> Амінь.</strong></p>
<p>&nbsp;</p>
<p align="center"><strong><em>Мирна єктенія</em></strong></p>
<p><em>Диякон:</em> В мирі Господу помолімся.</p>
<p><em>Люди, на кожне прошення:</em><strong> Господи, помилуй.</strong></p>
<p>За мир з висот і спасення душ наших Господу помолімся.</p>
<p>За мир всього світу, добрий стан святих божих церков і з’єднання всіх Господу помолімся.</p>
<p>За святий храм цей і тих, що з вірою, благоговінням і страхом божим входять до нього, Господу помолімся.</p>
<p>За святішого вселенського архиєрея <em>(ім’я),</em> папу Римського, і за блаженнішого патріярха нашого <em>(ім’я),</em> і преосвященнішого архиєпйскопа й митрополита нашого Кир <em>(ім’я),</em> боголюбивого єпископа нашого Кир <em>(ім’я),</em> чесне пресвітерство, у Христі дияконство, за ввесь причет і людей Господу помолімся.</p>
<p>За Богом бережений народ наш, за правління і все військо Господу помолімся.</p>
<p>За город цей (За село це, За святу обитель цю), і за всякий город, країну, і за тих, що вірою живуть у них, Господу помолімся.</p>
<p>За добре поліття, за врожай плодів земних і часи мирні Господу помолімся.</p>
<p>За плаваючих, подорожуючих (на землі і в повітрі), недужих, страждаючих, полонених, і за спасення їх Господу помолімся.</p>
<p style="text-align: center;">&nbsp;***</p>
<p><em>Вселенське поминання померлих:</em></p>
<p>За душі всіх від віку в правовір’ї, надії воскресення і життя вічного усопших отців і братів наших, ктиторів і благодітелів святого храму цього, родителів і &nbsp;рідних наших по плоті, що тут лежать, тут уписані, і повсюду православних християн, і за блаженний супокій їх Господу помолімся.</p>
<p>Щоб неосудно станути їм на страшному судищі Христовім, і вчинити душі їх у країні живих, у місці світлому, де всі святі праведні спочивають, Господу помолімся.</p>
<p><em>Якщо осібне:</em></p>
<p>За раба божого (рабу божу, рабів божих) <em>(ім’я),</em> і блаженну пам’ять його (її, їх), і щоб проститися всякому прогрішенню його (її, їх), вольному і невольному, Господу помолімся.</p>
<p>Щоб неосудно станути йому (їй, їм) на страшному судищі Христовім, і вчинити душу його (її; душі їх) у кращі живих, у місці світлому, де всі святі праведні спочивають, Господу помолімся.</p>
<p style="text-align: center;">***<br /></p><p>Щоб ізбавитися нам від усякої скорби, гніву й нужди, Господу помолімся.</p>
<p>Заступи, спаси, помилуй і охорони нас, Боже, Твоєю благодаттю.</p>
<p>Пресвяту, пречисту, преблагословенну, славну Владичицю нашу Богородицю&nbsp; і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>
<p><em>Люди:</em><strong> </strong>Тобі, Господи.</p>
<p style="text-align: center;">&nbsp;<strong><em>Молитва першого антифону</em></strong></p>
<p><em>Свящ.:</em> Господи Боже наш, твоя влада несказанна і слава неосяжна, твоя милість безмірна і
    чоловіколюбіє невимовне. Сам, Владико, по добросердечності Твоїй споглянь на нас і на святий
    храм цей, і створи з нами і тими, що моляться з нами, багаті милості Твої.</p>
<p>Бо Тобі належить усяка слава, честь і поклонення, Отцю, і Сину, і Святому Духові, нині і повсякчас, і на віки віків.</p>
<p><em>Люди:</em><strong> Амінь.</strong></p>
<p>&nbsp;</p>
<blockquote>
<p style="text-align: center;"><strong><em>Перший антифон повсякденний</em></strong></p>
<p><strong>Благо є сповідуватися Господові і співати імені Твоєму, Всевишній.</strong></p>
<p><strong><em>Приспів:</em></strong><strong> </strong><strong>Молитвами Богородиці, Спасе, спаси нас.</strong></p>
<p><strong>Сповіщати зарання милість твою і істину твою на всяку ніч.</strong></p>
<p><strong>Молитвами Богородиці:</strong></p>
    <p><strong>Бо правий Господь Бог наш і немає неправди в нім.</strong></p>
<p><strong>Молитвами Богородиці:</strong></p>
<p><em>(Якщо скорочується Літургію, перейди до</em> Єдинородний Сину<em>).</em></p>
<p><strong>Слава Отцю, і Сину, і Святому Духові, і нині, і повсякчас, і на віки віків. Амінь.</strong></p>
<p><strong>Молитвами Богородиці:</strong></p>
<p>&nbsp;</p>
<p style="text-align: center;"><strong><em>Перший антифон воскресний</em></strong></p>
<p><strong>Воскликніте Господові, вся земля, співайте ж імені його, віддайте славу хвалі його.</strong></p>
<p><strong>Молитвами Богородиці, Спасе, спаси нас.</strong></p>
<p><strong>Скажіте Богові: Як страшні діла твої, у множестві сили Твоєї леститимуть Тобі вороги твої.</strong></p>
<p><strong>Молитвами Богородиці:</strong></p>
<p><em>(Якщо скорочується Літургію, перейди до</em> Єдинородний Сину<em>)</em></p>
<p><strong>Слава Отцю, і Сину, і Святому Духові, і нині, і повсякчас, і на віки віків. Амінь.</strong></p>
<p><strong>Молитвами Богородиці:</strong></p>
<p>&nbsp;</p>
<p align="center"><strong><em>Перший псалом зображальний</em></strong></p>
<p><strong>Благослови, душе моя. Господа і, все нутро моє, ім’я святе його.</strong></p>
<p><strong>Благослови, душе моя, Господа і не забувай усіх дарувань його.</strong></p>
<p><strong>Він очищає всі беззаконня твої і зціляє всі недуги твої.</strong></p>
<p><strong>Він визволяє від тління життя Твоє, вінчає Тебе милістю і щедротами.</strong></p>
<p><strong>Щедрий і милостивий Господь, довготерпеливий і многомилостивий.</strong></p>
<p><em>(Якщо скорочується Літургію, перейди до</em> Єдинородний Сину<em>)</em></p>
<p><strong>Слава Отцю, і Сину, і Святому Духові, і нині, і повсякчас, і на віки віків. Амінь.</strong></p>
<p><strong>Благослови, душе моя, Господа і, все нутро моє, ім’я святе його.</strong></p>
<p><strong>Благословенний Ти. Господи.</strong></p><p><strong>&nbsp;</strong></p>
</blockquote>
<p align="center"><strong><em>Мала єктенія</em></strong></p>
<p>Ще і ще в мирі Господу помолімся.</p>
<p><em>Люди:</em><strong> Господи, помилуй.</strong></p>
<p>Заступи, спаси, помилуй і охорони нас, Боже, Твоєю благодаттю.</p>
<p><em>Люди:</em><strong> Господи, помилуй.</strong></p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>
<p><em>Люди:</em><strong> Тобі, Господи.</strong></p>
<p style="text-align: center;">&nbsp;<strong><em>Молитва другого антифону</em></strong></p>
<p><em>Свящ:</em><em>.</em> Господи Боже наш, спаси людей твоїх і благослови насліддя Твоє, повноту церкви Твоєї охорони, освяти тих, що люблять красу дому твого; Ти їх прослав божественною&nbsp; Твоєю силою і не остав нас, що уповаємо на Тебе.</p>
<p>Бо твоя є влада і Твоє є царство, і сила, і слава, Отця, і Сина, і Святого Духа, нині і повсякчас, і на віки віків.</p>
<p><em>Люди:</em><strong> Амінь.</strong></p>
<p>&nbsp;</p>
<blockquote>
<p style="text-align: center;"><strong><em>Другий антифон повсякденний</em></strong></p>
<p><strong>Господь воцарився, в красу зодягнувся, зодягнувся Господь у силу і перепоясався.</strong></p>
<p><strong>Молитвами святих твоїх. Спасе, спаси нас.</strong></p>
<p><strong>Він бо утвердив вселенну, вона не порушиться.</strong></p>
<p><strong>Молитвами святих твоїх:</strong></p>
<p><strong>Свідоцтва твої вельми вірні; домові Твоєму. Господи, належить святість на довгі дні.</strong></p>
<p><strong>Молитвами святих твоїх:</strong></p>
<p>&nbsp;</p>
<p style="text-align: center;"><strong><em>«Єдинородний Сину»</em></strong></p>
<p><strong>Слава Отцю, і Сину, 1 Святому Духові, і нині, і повсякчас, і на віки віків. Амінь.</strong></p>
<p><strong>Єдинородний Сину і Слове Божий, безсмертний Ти і зволив Ти спасення нашого ради воплотитися від святої Богородиці і приснодіви Марії, незмінно ставши чоловіком. І розп’ятий був Ти, Христе Боже, смертю смерть подолав. Ти один у Святій Тройці, рівнославимий з Отцем і Святим Духом, спаси нас.</strong></p>
<p>&nbsp;</p>
<p style="text-align: center;"><strong><em>Другий антифон воскресний</em></strong></p>
<p><strong>Боже, ущедри нас і благослови нас, просвіти лице Твоє на нас і помилуй нас.</strong></p>
<p><strong>Спаси нас. Сину Божий, що воскрес із мертвих, співаємо Тобі: Алилуя.</strong></p>
<p><strong>Щоб пізнали ми на землі путь твою, у всіх народах спасення Твоє.</strong></p>
<p><strong>Спаси нас. Сину Божий:</strong></p>
<p><strong>Нехай ісповідують Тебе люди, Боже, нехай ісповідують Тебе люди всі.</strong></p>
<p><strong>Спаси нас. Сину Божий:</strong></p>
<p><strong>Слава: І нині: Єдинородний Сину:</strong></p>
<p>&nbsp;</p>
<p style="text-align: center;"><strong><em>Другий псалом зображальний</em></strong></p>
<p><strong>Хвали, душе моя. Господа. Возхвалю Господа в житті моїм, співатиму Богові моєму, доки живу.</strong></p>
<p><strong>Не надійтеся на князів, на синів чоловічеських, в них нема спасення.</strong></p>
<p><strong>Воцариться Господь повік. Бог твій, Сіоне, з роду в рід.</strong></p>
<p><strong>Слава: І нині: Єдинородний Сину:</strong></p>
</blockquote>
<p><strong><em>Мала єктенія</em></strong></p>
<p>Ще і ще в мирі Господу помолімся.</p>
<p><em>Люди:</em><strong> Господи, помилуй. </strong></p>
<p>Заступи, спаси, помилуй і охорони нас, Боже, Твоєю благодаттю.</p>
<p><em>Люди:</em><strong> Господи, помилуй.</strong></p>
<p>Пресвяту, пречисту, преблагословенну, славну Владичицю нашу Богородицю і приснодіву Марію, з усіма святими пом’янувши, самі себе, і один одного, і все життя наше Христу Богові віддаймо.</p>
<p><em>Люди:</em><strong> Тобі, Господи.</strong></p>
<p style="text-align: center;">&nbsp;<strong><em>Молитва третього антифону</em></strong></p>
<p><em>Священик:</em> Господи Боже наш, Ти, що дарував нам ці спільні й суголосні молитви, Ти, що обіцяв вволити прохання двох або трьох, що згодяться в ім’я Твоє, сам і нині прохання рабів твоїх на пожиток сповни, подаючи нам і в теперішнім віці пізнання Твоєї істини, і в будучому даруй життя вічне.</p>
<p>Бо Ти благий і чоловіколюбець Бог єси, і Тобі славу возсилаємо, Отцю, і Сину, і Святому Духові, нині і повсякчас, і на віки віків.</p>
<p><em>Люди:</em><strong> Амінь.</strong></p>
<p>&nbsp;</p>
<blockquote>
<p style="text-align: center;"><strong><em>Третій антифон</em></strong></p>
<p><strong>Прийдіте, возрадуємося Господеві, воскликніть Богу, Спасителеві нашому.</strong></p>
<p><em>Якщо будень:</em><strong> Спаси нас. Сину Божий, у святих дивний Ти, співаємо Тобі: Алилуя.</strong></p>
<p><em>Якщо неділя:</em><strong> Спаси нас. Сину Божий, що воскрес із мертвих, співаємо Тобі: Алилуя.</strong></p>
<p><strong>Ідім перед лицем його з ісповіданням і псалмами воскликнім йому.</strong></p>
<p><strong>Спаси нас. Сину Божий:</strong></p>
<p><strong>Бо Бог – великий Господь і цар великий по всій землі.</strong></p>
<p><strong>Спаси нас. Сину Божий:</strong></p>
<p>&nbsp;</p>
<p style="text-align: center;"><strong><em>Блаженні</em></strong></p>
<p><strong>У царстві твоїм пом’яни нас. Господи.</strong></p>
<p><strong>Блаженні вбогі духом, бо їх є царство небесне.</strong></p>
<p><strong>Блаженні плачучі, бо вони утішаться.</strong></p>
<p><strong>Блаженні лагідні, бо вони наслідять землю.</strong></p>
<p><strong>Блаженні голодні і спрагнені правди, бо вони наситяться.</strong></p>
<p><strong>Блаженні милостиві, бо вони помилувані будуть.</strong></p>
<p><strong>Блаженні чисті серцем, бо вони Бога побачать.</strong></p>
<p><strong>Блаженні миротворні, бо вони синами божими назвуться.</strong></p>
<p><strong>Блаженні вигнані за правду, бо їх є царство небесне.</strong></p>
<p><strong>Блаженні ви, коли зневажатимуть вас, і виженуть, і говоритимуть усяке лихе слово на вас неправдиво, мене ради.</strong></p>
<p><strong>Радуйтеся і веселіться, бо нагорода ваша велика на небесах.</strong></p>
</blockquote>
<p><em>Коли вірні співають третій антифон (або блаженні, якщо неділя), священик і диякон роблять малий вхід з Євангелієм і, прийшовши до царських дверей, диякон каже:</em> Господу помолімся, <em>а священик молиться.</em></p>
<p style="text-align: center;">&nbsp;<strong><em>Молитва входу</em></strong></p>
<p>Владико Господи Боже наш, що установив на небі чини і воїнства ангелів і архангелів на служіння
    Твоєї слави, вчини з входом нашим, щоб був входом святих ангелів, які сослужать нам і разом
    славословлять твою благість.</p>
<p>Бо Тобі належить усяка слава, честь і поклонення Отцю, і Сину, і Святому Духові, нині і повсякчас, і на віки віків. <strong>Амінь.</strong></p>
<p align="left"><em>Диякон:</em><em> </em>Благослови, владико, святий вхід<em>. </em></p>
<p align="left"><em>Священик, благословляючи:</em> Благословен вхід святих твоїх завжди, нині і повсякчас, і на віки віків.</p>
<p><em> </em></p>
<p><em>Диякон:</em> <strong>Премудрість, прості.</strong></p>
<p><em>Люди:</em><strong> Прийдіте, поклонімся і припадім до Христа.</strong></p>
<p><em>Якщо будень:</em><strong> Спаси нас. Сину Божий, у святих дивний Ти, співаємо Тобі: Алилуя.</strong></p>
<p><em>Якщо неділя:</em><strong> Спаси нас. Сину Божий, що воскрес із мертвих, співаємо Тобі: Алилуя.</strong></p>
<p><em>Тоді співаємо<strong> тропарі й кондаки.</strong></em></p>
<p><strong><em> </em></strong></p>
<p align="center"><strong><em>Молитва Трисвятої пісні</em></strong></p>
<p><em>Свящ.:</em> Боже святий, що в святих перебуваєш, Тебе трисвятим голосом серафими оспівують, і
    херувими славословлять, і всі небесні сили Тобі поклоняються. Ти з небуття до буття привів усе,
    створив чоловіка на образ твій і на подобу і всякими дарами його прикрасив. Ти даєш тому, хто
    просить, премудрість і розум і не погорджуєш грішником, а встановляєш покаяння на спасення. Ти
    сподобив нас, смиренних і недостойних рабів твоїх, і в цю хвилину стати перед славою святого
    твого жертовника і належне Тобі поклонення і славослов’я приносити.</p>
<p>Сам, Владико, прийми і з уст нас, грішних, трисвяту пісню і посіти нас благостю Твоєю. Прости нам
    усяке прогрішення, вольне і невольне, освяти наші душі і тіла і дай нам побожно служити Тобі всі
    дні життя нашого, молитвами святої Богородиці і всіх святих, що від віку Тобі угодні були.</p>
<p><em>Диякон:</em> Благослови, владико, час трисвятого.</p>
<p><em>Священик:</em> Бо Ти святий єси, Боже наш, і Тобі славу возсилаємо, Отцю, і Сину, і Святому Духові, нині і повсякчас.</p>
<p><em>Диякон:</em> І на віки віків.</p>
<p><em>Люди:</em><strong> Амінь.</strong></p><p><strong>&nbsp;</strong></p>
<p><strong> </strong></p>
<p style="text-align: center;"><strong><em>Трисвяте</em></strong></p>
<p>Святий Боже, святий кріпкий, святий безсмертний, помилуй нас <em>(3)</em>.</p>
<p>Слава Отцю, і Сину, і Святому Духові, і нині, і повсякчас, і на віки віків. Амінь.</p>
<p>Святий безсмертний, помилуй нас.</p>
<p>Святий Боже, святий кріпкий, святий безсмертний, помилуй нас.</p>
<blockquote>
<p style="text-align: center;"><strong><em>Замість Трисвятого</em></strong></p>
<p align="left"><em>на Різдво Христове, на Богоявлення Господнє, у Лазареву і Страсну суботи, на Пасху, у всі дні Світлого тижня, у неділю П’ятдесятниці:</em></p>
<p><strong>Ви, що в Христа хрестилися, у Христа зодягнулися. Алилуя <em>(3)</em></strong></p>
<p><strong>Слава Отцю, і Сину, і Святому Духові, і нині, і повсякчас, і на віки віків. Амінь.</strong></p>
<p><strong>У Христа зодягнулися. Алилуя.</strong></p>
<p><strong>Ви, що в Христа хрестилися, у Христа зодягнулися. Алилуя.</strong></p>
<p>&nbsp;</p>
<p style="text-align: center;"><strong><em>Замість Трисвятого</em></strong></p>
<p align="left"><em>на Воздвиження чесного Хреста, і в третю неділю великого посту:</em></p>
<p><strong>Хресту Твоєму поклоняємось, Владико, і святеє воскресення Твоє славимо <em>(3)</em></strong></p>
<p><strong>Слава Отцю, і Сину, і Святому Духові, і нині, і повсякчас, і на віки віків. Амінь.</strong></p>
<p><strong>І святеє воскресення Твоє славимо.</strong></p>
<p><strong>Хресту Твоєму поклоняємось, Владико, і святеє воскресення Твоє славимо.</strong></p><p><strong>&nbsp;</strong></p>
</blockquote>
<p><em>Диякон до священика:</em> Повели, владико.</p>
<p><em>Священик, відходячи до горного місця:</em> Благословен, хто йде в ім’я Господнє.</p>
<p><em>Диякон:</em> Благослови, владико, горне сідалище.</p>
<p><em>Священик:</em> Благословен єси на престолі слави царства твого, що сидиш на херувимах, завжди, нині і повсякчас, і на віки віків.</p>
<p>&nbsp;</p>
<p align="center"><strong><em>Прокімен</em></strong></p>
<p><em>Диякон:</em> Будьмо уважні.</p>
<p><em>Священик:</em> Мир всім.</p>
<p><em>Диякон:</em> Премудрість, будьмо уважні.</p>
<p><em>Співці співають<strong> прокімен зі стихом.</strong></em></p><p><em><strong>&nbsp;</strong></em></p>
<p><strong> </strong></p>
<p style="text-align: center;"><strong><em>Апостол</em></strong></p>
<p><em>Диякон:</em> Премудрість.</p>
<p><em>Читець читає<strong> заголовок Апостола:</strong></em></p>
<p><strong>Діянь святих апостолів читання. </strong></p>
<p><em>Або:</em><strong> Соборного послання – Якового, Петрового, Іванового, Юдового – читання.</strong></p>
<p><em>Або:</em><strong> До Римлян, до Корінтян, до Галатів </strong><em>чи інших</em><strong> – послання святого апостола Павла читання.</strong></p>
<p><em>Диякон:</em> Будьмо уважні.</p>
<p><em>Читець читає<strong> Апостола.</strong></em></p><p><em><strong>&nbsp;</strong></em></p>
<p><em>Коли ж скінчиться апостол, мовить</em><em> священик:</em> Мир Тобі.</p>
<p><em>Диякон:</em> Премудрість, будьмо уважні.</p>
<p><em>Люди:</em><strong> Алилуя</strong>, <em>зі стихами.</em></p>
<p><em>Диякон кадить.</em></p>
<p><em> </em></p>
<p style="text-align: center;"><strong><em>Молитва перед Євангелієм</em></strong></p>
<p><em>Священик:</em> Засвіти в серцях наших, чоловіколюбче Владико, нетлінне світло твого богопізнання і відкрий мисленні очі наші, щоб ми розуміли твої євангельські проповідування.</p>
<p>Вложи в нас і страх блаженних твоїх заповідей, щоб ми, перемігши всі тілесні похоті, провадили духовне життя, думаючи і діючи все, що угодне Тобі.</p>
<p>Бо Ти єси просвічення душ і тілес наших, Христе Боже, і Тобі славу возсилаємо з безначальним твоїм Отцем, і пресвятим, і благим, і животворящим твоїм Духом, нині і повсякчас, і на віки віків. Амінь.</p>
<p><em>Диякон:</em> Благослови, владико, благовістителя святого апостола і євангелиста <em>(ім’я).</em></p>
<p align="left"><em>Священик, благословляючи його:</em></p>
<p>Бог, молитвами святого славного, всехвального апостола і євангелиста <em>(ім’я),</em> нехай дасть Тобі слово благовістити силою великою для сповнення Євангелія возлюбленого Сина свого, Господа нашого Ісуса Христа.</p>
<p>&nbsp;</p>
<p style="text-align: center;"><strong><em>Євангеліє</em></strong></p>
<p><em>Священик:</em> Премудрість, прості, вислухаймо святого Євангелія. Мир всім.</p>
<p><em>Люди:</em><strong> І духові твоєму.</strong></p>
<p><em>Диякон:</em> Від <em>(ім’я)</em> святого Євангелія читання.</p>
<p><em>Люди:</em><strong> Слава Тобі. Господи, слава Тобі.</strong></p>
<p><em>Священик:</em> Будьмо уважні.</p>
<p align="left"><em>Диякон читає Євангеліє.</em></p>
<p><em>Люди:</em><strong><em>.</em></strong><strong> Слава Тобі. Господи, слава Тобі.</strong></p>
<p><em>Священик каже дияконові:</em> Мир Тобі благовістуючому.</p><p>&nbsp;</p>
<p><strong> </strong></p>
<p style="text-align: center;"><strong><em>Єктенія усильного благання</em></strong></p>
<p><em>Диякон:</em> Промовмо всі з усієї душі із усієї мислі нашої промовмо.</p>
<p><em>Люди:</em><strong> Господи, помилуй.</strong></p>
<p>Господи вседержителю, Боже отців наших, молимось Тобі, вислухай і помилуй.</p>
<p><em>Люди:</em><strong> Господи, помилуй.</strong></p>
<p>Помилуй нас, Боже по великій милості твоїй, молимось Тобі, вислухай і помилуй.</p>
<p><em>Люди, на кожне прошення:</em><strong> Господи, помилуй</strong> <em>(3).</em></p>
<p style="text-align: center;">&nbsp;<strong><em>Молитва усильного благання</em></strong></p>
<p><em>Священик:</em> Господи Боже наш, усильне це моління прийми від рабів твоїх, і помилуй нас по&nbsp; множеству милости Твоєї, і щедроти Твої зішли на нас і на всіх людей твоїх, що очікують від Тебе багатої милости.</p>
<p><em>Диякон:</em> Ще молимось за святішого вселенського архиєрея <em>(ім’я),</em> папу Римського, і за блаженнішого патріярха нашого <em>(ім’я),</em> і преосвященнішого архиєпйскопа й митрополита нашого Кир <em>(ім’я),</em> боголюбивого єпископа нашого Кир <em>(ім’я), </em>[<em>у монастирях:</em> і за всечесніших отців наших, архимандрита <em>(ім’я), </em>протоігумена <em>(ім’я),</em> ігумена <em>(ім’я)</em>]<em>,</em> за тих, що служать і послужили у святім храмі цім [<em>у монастирях:</em> у святій обителі цій], і за отців наших духовних, і всю во Христі братію нашу.</p>
<p>Ще молимось за Богом бережений народ наш, за правління і за все військо.</p>
<p align="left"><em>Тут можна додати інші прощення.</em></p>
<p>Ще молимось за предстоячих людей, що очікують від Тебе великої і багатої милости, за тих, що творять нам милостиню, і за всіх православних християн.</p>
<p><em>Священик:</em> Бо милостивий і чоловіколюбець Бог єси, і Тобі славу возсилаємо,&nbsp; Отцю, і Сину, і Святому Духові, нині і повсякчас, і на віки віків.</p>
<p><em>Люди:</em><strong> Амінь.</strong></p>
<p align="left"><em>(Якщо скорочується Літургію, перейди до</em><em> Вірні, ще і ще...).</em></p><p align="left"><em>&nbsp;</em></p>
<p><strong> </strong></p>
<p style="text-align: center;"><strong><em>Єктенія за померлих</em></strong></p>
<p><em>Диякон:</em> Помилуй нас, Боже, по великій милості твоїй, молимось Тобі, вислухай і помилуй.</p>
<p><em>Люди, на кожне прошення:</em><strong> Господи, помилуй</strong> <em>(3)</em></p>
<p>Ще молимось за упокій душі усопшого раба божого (усопшої раби божої; душ усопших рабів божих) <em>(ім’я),</em> і щоб проститися йому (їй, їм) всякому прогрішенню, вольному і невольному.</p>
<p>Щоб Господь Бог оселив душу його (її; душі їх), де праведні спочивають.</p>
<p>Милости божої, царства небесного і відпущення гріхів його (її, їх) у Христа, безсмертного царя і Бога нашого, просім.</p>
<p><em>Люди:</em><strong> Подай, Господи.</strong></p>
<p>Господу, помолімся.</p>
<p><em>Люди:</em><strong> Господи, помилуй.</strong></p>
<p style="text-align: center;">&nbsp;<strong><em>Молитва за померлих</em></strong></p>
<p><em>Священик:.</em> Боже духів і всякої плоті, Ти смерть подолав, і диявола знищив, і життя світові Твоєму дарував. Сам, Господи, упокой душу усопшого раба твого (усопшої раби Твоєї; душі усопших рабів твоїх) <em>(ім’я)</em> у місці світлому, у місці квітучому, у місці спокійному, звідки втекла болізнь, печаль і зітхання. Всяке прогрішення, вчинене ним (ною, ними) словом, або ділом, або помислом, як благий і чоловіколюбець Бог прости, бо немає чоловіка, що жив би, а не згрішив; Ти бо один без гріха, правда твоя – правда во віки, і слово Твоє – істина.</p>
<p>Бо Ти єси воскресення, і життя, і упокій усопшого раба твого (усопшої раби Твоєї, усопших рабів твоїх) <em>(ім’я), </em>Христе Боже наш, і Тобі славу возсилаємо, з безначальним твоїм Отцем, і пресвятим, і благим, і животворящим твоїм Духом, нині і повсякчас, і на віки віків.</p>
<p><em>Люди:</em><strong> Амінь.</strong></p>
<p>&nbsp;</p>
<p style="text-align: center;"><strong><em>Єктенія за оглашенних</em></strong></p>
<p><em>Диякон:</em> Помоліться, оглашенні, Господеві.</p>
<p align="left"><em>Люди, на кожне прощення:</em><strong><em> Господи, помилуй.</em></strong></p>
<p>Вірні, за оглашенних помолімся, щоб Господь помилував їх.</p>
<p>Огласив їх словом істини.</p>
<p>Відкрив їм євангеліє правди.</p>
<p>Приєднав їх до святої своєї соборної й апостольської Церкви.</p>
<p>Спаси, помилуй, заступи й охорони їх, Боже, Твоєю благодаттю.</p>
<p>Оглашенні, голови ваші Господеві приклоніть.</p>
<p><em>Люди: </em><strong>Тобі, Господи.</strong></p>
<p><strong> </strong></p>
<p align="center"><strong><em>Молитва за оглашенних</em></strong></p>
<p><em>Свящ.:</em> Господи Боже наш, що на висотах живеш і на смиренних споглядаєш, що спасення родові людському зіслав, єдинородного Сина твого і Бога, Господа нашого Ісуса Христа, споглянь на рабів твок оглашенних, що схилили свої" шиї перед тобою, і сподоби їх у влучний час купелі відродження, відпущення гріхів і одежі нетління, приєднай їх до святої Твоєї соборної й апостольської церкви і прилічи їх до вибраного твого стада.</p>
<p>&nbsp;Щоб і вони з нами славили пречесне й величне ім’я Твоє, Отця, і Сина, і Святого Духа, нині і повсякчас, і на віки віків.</p>
<p><em>Люди:</em><strong> Амінь.</strong></p>
<p>&nbsp;</p>
<p style="text-align: center;"><strong><em>Єктенія за вірних</em></strong></p>
<p><em>Диякон:</em> Всі оглашенні, вийдіть, оглашенні, вийдіть; усі оглашенні, вийдіть, щоб ніхто з
    оглашенних не залишився, тільки вірні, ще і ще в мирі Господу помолімся.</p>
<p><em>Люди:</em><strong> Господи, помилуй.</strong></p>
<p><em>(Якщо скорочується Літургію, перейди до</em> Премудрість. Щоб під владою..<em>.)</em></p>
<p><strong><em> </em></strong></p>
<p align="center"><strong><em>Перша молитва за вірних</em></strong></p>
<p><em>Священик:</em> Благодаримо Тебе, Господи Боже сил, що сподобив нас і нині стати перед святим &nbsp;твоїм жертовником і припасти до щедрот твоїх за наші гріхи і людські невідання.</p>
<p>Прийми, Боже, моління наше, учини нас достойними бути – приносити Тобі моління, і мольби, і жертви безкровні за всіх людей твоїх. І нас, що їх Ти поставив на службу цю твою, спосібними зроби, силою Духа Святого твого, неосудно й безпорочно, в чистім свідоцтві совісти нашої призивати Тебе на всякий час і на всякому місці, щоб, вислухавши нас, Ти був милостивий нам у множестві Твоєї благости.</p>
<p><em> </em></p>
<p align="left">Заступи, спаси, помилуй і охорони нас, Боже, Твоєю благодаттю.</p>
<p><em>Люди:</em><strong> Господи, помилуй.</strong></p>
<p><em>Диякон:</em> Премудрість.</p>
<p><em>Священик:</em> Бо Тобі належить усяка слава, честь і поклонення, Отцю, і Сину, і Святому Духові, нині і повсякчас, і на віки віків.</p>
<p><em>Люди:</em><strong> Амінь.</strong></p><p><strong>&nbsp;</strong></p>
<p><em>Диякон:</em> Ще і ще в мирі Господу помолімся.</p>
<p><em>Люди:</em><strong> Господи, помилуй.</strong></p>
<p style="text-align: center;">&nbsp;<strong><em>Друга молитва за вірних</em></strong></p>
<p>Знову і багатораз припадаємо до Тебе і Тобі молимося, благий і чоловіколюбче, щоб Ти, зглянувшись на моління наші, очистив наші душі і тілеса від усякої скверни плоті і духа, і дав нам неповйнно й неосудно стояти перед святим твоїм жертовником.</p>
<p>Даруй же, Боже, і тим, що моляться з нами, успіх у житті, і вірі, і в духовному розумінні. Дай їм, що завжди зо страхом і любов’ю служать Тобі, неповйнно й неосудно причаститися святих твоїх таїн і небесного твого царства сподобитися.</p>
<p>&nbsp;Заступи, спаси, помилуй і охорони нас, Боже, Твоєю благодаттю.</p>
<p><em>Люди:</em><strong> Господи, помилуй.</strong></p>
<p><em>Диякон:</em> Премудрість.</p>
<p><em>Священик:</em> Щоб, під владою Твоєю завжди бережені, Тобі славу возсилали, Отцю, і Сину, і Святому Духові, нині і повсякчас, і на віки віків.</p>
<p><em>Люди:</em><strong> Амінь.</strong></p>